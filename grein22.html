<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">
    <link rel="stylesheet" href="//maxcdn.bootstrapcdn.com/font-awesome/4.3.0/css/font-awesome.min.css">
    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <a  class="fancybox" rel="group" href="image/timarit/IMG_8791_opt.jpeg" alt="IMG_8791.jpg"><img class="frame-16 floatLeft" src="image/timarit/IMG_8791_opt.jpeg" alt="IMG_8791.jpg"/></a>
        <img class="Hofundur floatLeft" src="image/hofundar/x" alt="Elísabet Rún Þorsteinsdóttir">
        <p class="Meginmal">Hvert samfélag hefur sín einkenni, sínar reglur og viðmið. <span>Yfirleitt verða samfélagsþegnarnir svo sam&#173;grónir aðstæðum </span><span>sínum að þeir eiga erfitt með að líta þær hlutlausum augum</span>. Því er jafnan lærdóms&#173;ríkt að skipta um umhverfi og fá <span>nýja sýn á hið við&#173;tekna Félagsfræðing&#173;urinn Pierre Bourdieu</span> kynntist því og nýtti þá reynslu til að þróa kenningar sem nota má til glöggvunar á samfélags&#173;gerðum, þ.e. kenning&#173;arnar um habitus og auðmagn. </p>
        <p class="Meginmal">&#160;</p>
        <p class="Meginmal"><span class="Skaletur char-style-override-1">1. Hvað er Habitus?</span><span class="Skaletur"> Habitu</span><span>s er fornt heimspekilegt hugtak sem ýmsir heim&#173;spekingar hafa notast við, svo sem Aristóteles (sem </span><span class="Skaletur">hexis</span><span>), Thomas Aquinas, Hegel, Weber, Durkheim, Mauss og Husserl. Í túlkun sinni á kenningum listfræðingsins Erwin Panofsky árið 1967, tók franski félags&#173;fræðing&#173;urinn og heimspekingurinn Pierre Bourdieu hug&#173;takið upp á arma sína og endurbætti það.</span><span class="Footnote-reference">1</span></p>
        <p class="Meginmal">&#160;</p>
        <p class="Meginmal">Samkvæmt Bourdieu er habitus kerfi langvarandi en <span>jafnframt breytilegra tilhneiginga sem stýra því hverni</span><span>g einstaklingur skynjar, ályktar og hagar gerðum</span> sínum. Einstaklingar tileinka sér þetta skipu&#173;lag til&#173;hneiginga ómeðvitað með því að ala aldur sinn við ákveðnar félagslegar aðstæður. Við sér&#173;hverjar að&#173;stæður gilda viss takmörk og möguleikar sem setja mark sitt á þann sem býr við þau skilyrði. Habitusar ólíkra einstak&#173;linga geta því skarast ef þeir hafa <span>búið við svipuð félagsleg skilyrði. Til dæmis geta habitusa</span>r fólks af sama þjóðerni, stétt eða kyni verið mjög áþekkir.<span class="Footnote-reference">2</span> Habitus er þannig ekki áskapaður eiginleiki heldur áunn&#173;inn og er af þeim sökum breyt&#173;ingum undir&#173;orpinn. Bæði geta félagslegar kringum&#173;stæður breyst – og habitu&#173;sinn með – og einnig geta einstak&#173;lingar skipt um umhverfi og tamið sér nýja hætti sem breyta habitus þeirra. Þó eru breyting&#173;unum sett ákveðin tak&#173;mörk; habitusinn sem fyrir er síar öll ný áhrif og hefur þannig úrstlitaatkvæði um hverju ein&#173;staklingur er mót&#173;tækilegur fyrir.<span class="Footnote-reference">3</span></p>
        <p class="Meginmal">&#160;</p>
        <p class="Meginmal">Dæmi má taka af Bourdieu sjálfum sem ólst upp hjá ómenntuðum foreldrum í bændasamfélagi en braust til mennta og stundaði nám við einn virtasta úrvals&#173;háskóla Frakklands. Hann átti alla tíð erfitt með að aðlagast borgaralegu samfélagi háskóla&#173;nemanna og kennaranna vegna þess að hann hafði tileinkað sér annan habitus í bernsku. Þegar hann svo sneri aftur á æskuslóðir hafði habitus hans þó aðlag&#173;ast háskóla&#173;samfélaginu að einhverju leyti því að þá átti hann erfitt með að falla inn í bænda&#173;samfélagið að nýju.<span class="Footnote-reference">4 </span>Habitus er á vissan hátt grund&#173;völlur félag&#173;slegs stöðugleika. Hann felur í sér öll viðteknu gildin í tilteknu sam&#173;félagi sem hver sá sem er þar langdvölum temur sér ósjálfrátt. Þannig mynd&#173;ast samfella svip&#173;aðra habitusa meðal þeirra <span>sem fæðast og lifa í sam&#173;fél&#173;aginu</span>. Þó hefur habitus einnig mikil áhrif </p>
        <p class="Meginmal">á breytileika samfélags. Habitusinn getur tekið breyt&#173;ingum, ýmist með breyttum lífsháttum eða utanað&#173;komandi áhrifum, og þannig orsakað um&#173;breytingu innan ákveðins samfélags.<span class="Footnote-reference">5</span></p>
        <p class="Meginmal">&#160;</p>
        <p class="Meginmal"><span class="normaltextrun char-style-override-1">2. </span><span class="char-style-override-1">Hvað er auðmagn? </span>Kenn&#173;ingar Bourdieu um habitus má tengja við kenningar hans um <span class="Skaletur">auð&#173;magn </span>frá árinu 1986. Hugtakið <span class="Skaletur">auð&#173;magn </span>(e. <span class="Skaletur">capital</span>) vísar óbeint til <span>bókar Karl Marx frá 1867, </span><span class="Skaletur">Das Kapital</span><span>,</span> en þar er orðið einkum notað í <span>merking&#173;unni efnahagslegt auðmagn.</span><span class="Footnote-reference">6</span> Bourdieu skilgreindi hins vegar fjórar gerðir auðmagns; efnahags&#173;legt (fjármunir, eignir, auðlindir), félagslegt (stétt, sam&#173;bönd, ættar&#173;tengsl), menningar&#173;legt (hæfi&#173;leikar, þekking, nafnbætur, menningar&#173;arfur) og táknrænt (frægð, virðing, heiður).<span class="Footnote-reference">7/8</span> Vafi getur þó leikið á því hvaða flokki tiltekið auðmagn til&#173;heyrir, t.d. virðingar&#173;titlar og nafn&#173;bætur sem vel mætti setja bæði í <span>menningarlega og táknræna flokkinn.</span> </p>
        <p class="Meginmal">&#160;</p>
        <p class="Meginmal">Bourdieu túlkaði þannig auðmagn sem sérhverja auðlind (í óeigin&#173;legum skilningi) sem kemur ein&#173;staklingi að notum í því samfélagi sem hann tilheyrir. Sá habitus sem fólk tileinkar sér veltur á því hvernig skiptingu þessara ólíku tegunda auð&#173;magns er háttað hjá hverjum og einum. Eins og með habitusinn getur skipting auðmagn&#173;sins breyst, til dæmis þegar fólk öðlast nýja þekkingu eða myndar ný tengsl.<span class="Footnote-reference">9</span> Loks má færa rök fyrir því að þrjár síðast&#173;töldu gerðir auðmagns megi með einum eða öðrum hætti nota til að komast yfir efna&#173;hagslegt auðmagn; til dæmis með því að fá eftirsótt starf í gegnum ættingja eða tengsla&#173;net (félags&#173;legt), með því að búa yfir sérstakri þekk&#173;ingu eða hæfileikum (menn&#173;ingar&#173;legt) eða fyrir sakir frægðar og virð&#173;ingar (táknrænt). </p>
        <p class="Meginmal">&#160;</p>
        <p class="Meginmal"><span class="normaltextrun char-style-override-1">3. </span><span class="char-style-override-1">Brúðkaup Muriel </span>Ásetningur Bourdieu með hugtakasmíðinni var að auðvelda mönnum að lýsa skipulagi samfélagsins. Í stað þess að notast við gömul og gróin orð (t.d. <span class="Skaletur">stétt) </span>sem e.t.v. hafa sundurleita merkingu í hugum fólks, bjó hann til nákvæmlega skil&#173;greind hugtök sem hægur vandi er að beita á samfélagið og rökræða um.<span class="Footnote-reference">10</span> Fróðlegt getur verið að kryfja félagslegar aðstæður með því að greina habitusinn og átta sig á því hvers konar auðmagni fólk sækist eftir. <span>Ástralska kvikmyndin </span><span class="Skaletur">Muriel’s Wedding</span> (1994) hentar vel í slíka greiningu því að þar eru dæmi um árekstra habitusa og ásókn í auðmagn af ólíku tagi. </p>
        <p class="Meginmal">&#160;</p>
        <p class="Meginmal">Myndin fjallar um hina grandalausu Muriel Heslop sem elst upp í ástralska smábænum Porpoise Spit og ver tíma sínum í að hlusta á ABBA og láta sig dreyma um íburðar&#173;mikið brúðkaup. Faðir hennar hefur brotið niður alla fjölskylduna og á sök á því að enginn heimilismanna býr <span>yfir nokkurri framtakssemi. Þegar upp kemst</span> <span>að Muriel hefur stolið hárri fjárhæð af for&#173;&#173;eldrum sínum stingur hún af til Sydne</span>y og freistar gæfunnar þar. </p>
        <p class="Meginmal">&#160;</p>
        <p class="Meginmal">Strax í upphafi myndarinnar kemst áhorf&#173;andinn að því að Muriel er afar frábrugðin stöllunum sem hún álítur vinkonur sínar. Hún hefur bersýnilega alist upp við önnur félagsleg skilyrði en þær og hefur annan habitus. „Vinkonur“ hennar virðast koma <span>úr efnaðri fjölskyldum (þær hafa efni á utan&#173;</span>landsferð) og vera af hærri stétt. Þær eru <span>allar meðvitaðar um útlit sitt, tísku og fram&#173;</span><span>komu og þeim finnst Muriel of feit, hallæris&#173;</span>leg og hreinlega vera þeim til skammar. Þessi vinkvennahópur, sem hafnar henni í upphafi myndar, er eini félagsskapur Muriel. Alla bernsku <span>sína hefur hún þurft að þola skammir</span> og fúkyrði föður síns og því hefur hún enga trú á sjálfri sér. Hún er atvinnu&#173;laus og hefur enga sérstaka hæfi&#173;leika. Muriel býr þannig ekki yfir miklu auð&#173;magni af nokkru tagi. Það eina sem hún getur reitt sig á er félagslegt auð&#173;magn föður <span>hennar en það byggist á ýmsum</span> samböndum sem hann nýtir sér óspart. Honum tekst til að mynda að forða Muriel frá vandræðum þegar hún hefur verið hand&#173;tekin fyrir þjófnað; <span>hann gefur lög&#173;reglu&#173;&#173;mönn&#173;unum</span> bjór og rekur ættir þeirra þar til í ljós kemur að hann þekkir föður annars þeirra.</p>
        <p class="Meginmal">&#160;</p>
        <p class="Meginmal">Stærsti draumur Muriel er að verða brúður. Hún virðist í raun ekki hafa sérstakan áhuga á að finna „hinn eina rétta“ heldur mun fremur að ganga inn kirkjugólfið í brúðarkjól og vera þátttakandi í athöfninni. <span>Hún telur að þá fyrst muni líf hennar</span> verða betra; þá muni allir sjá að hún <span>getur verið falleg og að hún sé ein&#173;</span>hverjum samboðin. Muriel sækist því eftir táknrænu auðmagni hjóna&#173;bandsins. Hún er ekki á höttunum eftir auðæfum, sterku tengslaneti eða heiðri (eins og faðir hennar). Hún sækist aðeins eftir viður&#173;kenn&#173;ingu annarra. Löngun Muriel eftir viðurkenningu <span>á senni&#173;lega rót sína að rekja til upp&#173;</span>eldisins. Faðir hennar er stjórn&#173;mála&#173;<span>maður sem naut nokk&#173;urrar velgengni</span> <span>í upphafi ferilsins en á nú erfitt upp&#173;</span>dráttar. Hann kennir fjöl&#173;skyldu sinni <span>alfarið um mótlætið og brýtur eigin&#173;</span>konu sína og börn mark&#173;visst niður – hug&#173;sanlega til að fá útrás fyrir biturðina. Nú er hans æðsta tak&#173;<span>mark að endurheimta það félags&#173;lega </span>og táknræna auðmagn sem hann eitt sinn bjó yfir. Hann ásælist tengs&#173;la&#173;net, heiður og nafn&#173;bót og ekki er ólík&#173;legt að efna&#173;hags&#173;legt auð&#173;magn skuli fylgja með í kaup&#173;unum. Eftirsókn föður Muriel eftir virð&#173;ingu sýnir að hann þráir viður&#173;kenn&#173;ingu sam&#173;félagsins <span>eins og hún. Áhorfand&#173;inn</span> fær ekki að heyra um bakgrunn hans en hægt er að ímynda sér að hann hafi hlotið svipað uppeldi og Muriel og hafi sjálfur verið brot&#173;&#173;inn niður. Þannig gæti hið illkvittna viðmót hans gagnvart fjöl&#173;skyld&#173;unni verið hluti af <span>þeim habitus sem hann</span> þáði í arf frá foreldrum sínum. Öll fjöl&#173;skyldan dregur dám af viðhorfi hans og kemur ekkert þeirra fram af virðingu hvort við annað. </p>
        <p class="Meginmal">&#160;</p>
        <p class="Meginmal">Sú sem bjargar Muriel frá eilífum eltinga&#173;leik við fögur fyrirheit tákn&#173;ræns auðmagns er Rhonda, vinkona hennar. Rhonda sýnir Muriel hvers virði vináttan er. Það er þó ekki fyrr en undir lok myndar&#173;innar, þegar Muriel hefur gifst manni sem ein&#173;<span>ungis girntist ástralskan ríkis&#173;borg&#173;ara&#173;</span>rétt, sem Muriel áttar sig á því að líf hennar varð fyrst gott eftir að hún kynntist Rhondu. Þá gerir hún sér grein fyrir að fél&#173;agslega auð&#173;magnið sem Rhonda veitti henni, þ.e. vin&#173;skap&#173;urinn, er mun meira virði en skamm&#173;ær ávinningur táknræna auð&#173;magnsins sem hlýst af því að klæðast brúðarkjól daglangt. </p>
        <p class="Meginmal">&#160;</p>
    </div>
</body>

</html>
