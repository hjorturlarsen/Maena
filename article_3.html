<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">

    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <p class="x-bein-tilvitnun para-style-override-4">Við erum alltaf að segja sögur af lands&#173;lagi sko … við segjum sögur af upplifun okkar af landslagi … ég held að vandamálið sé að þessi kerfi sem við erum búin að búa til í kringum stjórnun á hinu og þessu ... þar á meðal umhverfismati og öllu þessu sko … að þau eru bara ekki hönnuð til að höndla slíkt … þau taka ekki mark á sögum … og mér finnst þetta í rauninni vera stórmál … að hérna … bera virðingu fyrir sögum og einhverju sem er ekki sko rammað inn í kassa<span class="Skaletur"></span></p>
        <img class="Hofundur floatLeft" src="image/hofundar/x" alt="Guðbjörg R. Jóhannesdóttir">
        <p class="Meginmal"><span class="Skaletur">&#160;</span></p>
        <p class="Meginmal">Í þessum ummælum, sem höfð eru eftir einum viðmæl&#173;enda minna í rýnihópsrannsókn sem er hluti af doktors&#173;verkefni mínu um fagurfræðilegt gildi landslags, er bent á þá staðreynd að þau fagurfræðilegu, upplifunar- og til&#173;finningalegu gildi sem við tengjum við upplifanir okkar af landslagi, eiga sér engan stað innan þess kerfis sem við höfum skapað okkur í kringum ákvarðana&#173;töku í umhverfis&#173;málum. Hver er ástæða þessarar stöðu? Hvers vegna nær kerfið ekki utan um það sem ómögulegt er að „ramma inn í kassa“? Á hvaða forsendum byggir slíkt kerfi og hvaða breytingar eru nauðsynlegar ef taka á tillit til landslags þegar ákvarðanir eru teknar í umhverfismálum? </p>
        <p class="Meginmal">&#160;</p>
        <p class="Meginmal">Jafnvel þó gildi landslags sé líklega eitt af mikilvægustu gildum íslenskrar náttúru hefur landslagshugtakið hingað til ekki leikið stórt hlutverk í náttúruvernd á Íslandi. Margir staðir, sem búa yfir einstöku landslagi og náttúru&#173;fegurð, hafa ekki mikið líffræðilegt eða jarð&#173;fræðilegt gildi sam&#173;kvæmt alþjóðlegum við&#173;miðum og því virðist ekki vera ástæða til að vernda þessa staði ef eingöngu er miðað við alþjóðlega við&#173;urkennda mælikvarða eins og um líffræði&#173;lega fjölbreytni. Landslag og fegurð léku þó ákveðið hlut&#173;verk í náttúruvernd um miðja 20. öld, t.d. hlutu margir staðir vernd í gömlu nátt&#173;úruminja&#173;skránni vegna sérstakrar fegurðar og landslags.<span class="Footnote-reference">1</span> Þetta var áður en yfir&#173;völd á Íslandi hófu að undirrita alþjóðlega sátt&#173;mála um náttúru&#173;vernd, en með þessum sátt&#173;málum fygldu alþjóðlegir mælikvarðar til að meta líffræðilega fjölbreytni, teg&#173;undir í útrým&#173;ingar&#173;hættu o.s.frv. og samhliða þeim krafan um að ákvarðanir um náttúruvernd skyldu byggja á hlutlægum, náttúru&#173;vísindalegum mælingum. </p>
        <p class="Meginmal">&#160;</p>
        <div class="square floatLeft">
            <p class="Pull-Quote">Mat á „fagur&#173;fræðilegu, upp&#173;lifunar&#173;bundnu og tilfinningalegu gildi íslensks lands&#173;lags“ er ekki hægt að setja upp í töl&#173;fræðilegu línuriti</p>
        </div>
        <p class="Meginmal">Í dag myndi líklega engum, sem vinnur að ákvarð&#173;anatöku um náttúruvernd innan stjórnsýslunnar, láta sér detta í hug að stinga upp á að vernda beri svæði einungis vegna fegurðar; slík uppástunga yrði ekki tekin alvarlega,<span class="Footnote-reference">2</span> þar sem fegurð er ekki hægt að mæla samkvæmt sömu hlutlægu aðferðum og viðmiðum og notuð eru til að meta til dæmis líffræðilega fjölbreytni. Þetta er sami vandi og þýski heimspekingurinn Edmund Husserl fékkst við þegar hann gagnrýndi hinn vestr&#173;æna vísindalega hugs&#173;unarhátt fyrir að breyta heimi skynjaðrar náttúru í stærðfræði&#173;legan heim, þar sem öllu sem ekki er hægt að mæla samkvæmt vísinda&#173;legum, hlut&#173;lægum útreikningum og er þar með dæmt „huglægt“, er útrýmt á þeim forsendum að það sé einskis virði; ónákvæmt og ófullnægjandi. Þetta er enn fremur sá vandi sem ég hef reynt að glíma við í doktorsverkefni mínu með því að taka til skoðunar hug&#173;tökin landslag og fegurð í tengslum við umræðu um ákvarðana&#173;töku um vernd og nýtingu náttúru á Íslandi. Þar birtist skýrt dæmi um það hvernig hin vestræna, raunvísinda&#173;lega hugsun getur skapað vandamál vegna vangetu sinnar til þess að greina og skýra þær víddir veru&#173;leikans sem ekki er hægt að mæla á hefðbundinn hlutlægan hátt. Þetta vanda&#173;mál má sjá skýrt í eftirfarandi sögu: Fyrir nokkrum árum síðan var ég viðstödd fund á vegum Skipulags&#173;stofnunar þar sem markmiðið var að ræða leiðir til þess að fást við gildi landslags í ákvarðanatöku og að&#173;ferðir til þess að komast að því hvað landslag er og hvers virði það er. Landslagshugtakið hefur verið skilgreint bæði út frá hlut&#173;lægum eiginleikum landsins og út frá huglægri reynslu þess sem dvelur í landslaginu. Á fundinum, sem hér um ræðir, voru margir landslags&#173;arkitektar og annað fagfólk sem hafði mjög góðar tækni&#173;legar aðferðir til þess að fást við hinn svokallaða hlutlæga þátt landslagsins. Allt sem hægt var að mæla var mælt og sett upp sjónrænt í gegnum kort, töflur og tölur. En einn þessara fagmanna lagði fram kvörtun: við höfum öll mjög góðar aðferðir til þess að mæla og meta hina sjónrænu, hlutbundnu eiginleika land&#173;slagsins en við kunnum ekki að fást við það sem landslag raunverulega er – það sem er hérna inni (sagði hann og benti á höfuð sitt). Og hinir fundar&#173;gestirnir voru sammála honum. Vandamálið fólst þannig ekki í því að þessir „landslags&#173;sérfræð&#173;ingar“ viður&#173;kenndu ekki tilvist hins huglæga þáttar lands&#173;lagsins, þau vissu bara ekki hvernig þau ættu að nálgast það að taka tillit til þessa þáttar.</p>
        <p class="Meginmal">&#160;</p>
        <p class="Meginmal">Þetta vandamál birtist einnig í áðurnefndri rýnihópsrannsókn, en markmið rannsóknarinnar var að fá hagnýtar hugmyndir um það hvernig væri hægt að taka tillit til fegurðargildis landslags í ákvarð&#173;anatöku.<span class="Footnote-reference">3</span> Stærstu vandamálin sem þátt&#173;takendur báru kennsl á tengjast tveimur ólíkum en tengdum málum. Annars vegar er það vanda&#173;málið sem snýr að því að ekki er hægt að mæla fagurfræðilegt gildi landslags á sama hátt og önnur gildi eins og gildi líffræðilegrar fjöl&#173;&#173;breytni, og að slíkt gildi er heldur ekki hægt að fanga á einum tímapunkti þar sem fólk gefur hlut&#173;um mismun&#173;andi gildi á mis&#173;mun&#173;andi tímum og í mis&#173;munandi menningarheimum. Þetta er vandinn sem snýr að „huglægni“ fagurfræðilegra gilda. Hins vegar er það vandinn sem snýr að þeim kerfum sem sam&#173;félagið hefur komið sér upp til þess að byggja ákvarðanir sínar í umhverfis&#173;málum á – en þessi kerfi eru ekki gerð til þess að fanga og taka tillit til þessara gilda. Þessi vandamál eru augljós&#173;lega tengd. Það er vegna hinnar téðu hug&#173;lægni fagur&#173;fræðilegra gilda sem þau passa ekki inn í þau kerfi sem við höfum og byggja á vísindalegum og hlut&#173;lægum útreikn&#173;ingum sem eru ekki gerðir til að ná utan um huglæg gildi.</p>
        <p class="Meginmal">&#160;</p>
        <p class="Meginmal"><span>En í hverju felast þessi huglægu gildi landslags? Hugtökin fegurð og hið fagurfræðilega leika mikil&#173;vægt hlutverk í skilningi okkar á landslagi. Lands&#173;lag er hugtak sem hefur mörg lög merkingar, eins og fegurð hefur landslag verið túlkað bæði út frá hlutlægum eigin&#173;leikum eða huglægri reynslu þess sem dvelur í landslaginu. Margir fræðimenn hafa á síðustu árum gagnrýnt ofur&#173;áherslu á hið sjónræna í túlkun á landslagshugtakinu og hvatt til víðari skilnings á landslagi sem sambandi eða samræðu milli manns og lands sem skapast í gegnum upplifun fólks af og í lands&#173;laginu. Þannig hefur viðleitnin verið að færa áhersluna frá hlut&#173;lægum (sjónrænum) þáttum landslagsins yfir á hug&#173;læga þætti sem birtast í upplifun þess sem dvelur í lands&#173;laginu. Þar sem áhersla á hið sjónræna (og þar með fjar&#173;lægð áhorf&#173;andans) hefur einnig verið miðpunktur athygl&#173;innar í skiln&#173;ingi á fegurð og hinu fagurfræðilega</span><span class="Footnote-reference">4</span><span> hefur tilhneig&#173;ingin verið sú að ýta fegurðinni til hliðar með hinu sjónræna þegar ætlunin er að víkka út landslags&#173;hugtakið. En ég færi rök fyrir því að í stað þess að túlka fegurð aðeins út frá hinu sjón&#173;ræna, ættum við frekar að skilja fegurð og hið fagur&#173;fræði&#173;lega í mun víðara samhengi út frá því sambandi og sam&#173;tvinnun vitundar og viðfangs sem reynslan af fegurð ein&#173;kennist af.</span><span class="Footnote-reference">5</span><span> Ef fegurðarhutakið er víkkað út á þennan hátt er ekki hægt að segja að áhersla á fegurð í skilningi okkar á land&#173;slagshugtak&#173;inu stuðli að því að smætta lands&#173;lag niður í hið sjónræna; frekar hjálpar þá fegurðarhugtakið okkur að skilja hvers konar samræða það er sem á sér stað á milli manns og lands og við köllum landslag.</span><span class="Footnote-reference">6</span><span></span></p>
        <p class="Meginmal">&#160;</p>
        <p class="Meginmal">Þegar við ræðum um fagurfræði&#173;legt, upp&#173;lifunar- og til&#173;finn&#173;ingalegt gildi landslags erum við að vísa í upplifun; upplif&#173;un sem við segjum sögur af. Ef við viljum fanga þetta gildi þurfum við að skoða upplifanir, sögur einstak&#173;linga og samfélaga, því að það er þar sem maður og lands&#173;lag mætast – það eru þessar sögur sem skapa merk&#173;ingu og gildi landslags. Vandamálið er að þau kerfi sem við höfum eru ekki hönn&#173;uð til að skoða upp&#173;lifanir.Eins og einn fulltrúi opinberrar stofnunar úr hópnum benti á er fag&#173;fólkið sem vinnur innan þessara kerfa alltaf að leitast við að byggja mat sitt á hlutbundnum viðmiðum:</p>
        <p class="Meginmal">&#160;</p>
        <p class="x-bein-tilvitnun">spurning hvort að hversu vel kerfi … það kerfi sem við búum við í dag ræður við þetta … ég meina … í dag höfum við mat á umhverfis&#173;áhrifum þar sem að … jújú menn eru að myndast við að greina einhvers&#173;konar landslagsheildir … en eftir veikum mætti stundum að reyna að segja að þessi heild hefur mikið eða lítið gildi … þá oft bara út frá ein&#173;hverjum hlutbundnum viðmiðum: þarna er mjög mikið af svæðum sem eru á … njóta verndar 37. greinar náttúru&#173;verndar&#173;laga … hafa bara eitthvað svona sem þau geta hengt sig beint í … en þeir ráðgjafar sem vinna í mati á umhverfis&#173;áhrifum spyrja stundum, hvernig er þetta best gert og hvað eigum við eiginlega að gera?</p>
        <p class="x-bein-tilvitnun">&#160;</p>
        <p class="Meginmal">Eins og sjá má af þessu er kerfið ekki tilbúið til þess að ná utan umupplifunina af landslagi – kerfið er fast í þeim hugsun&#173;arhætti að ef það er ekkert hlutbundið viðmið fyrir hendi sem segir okkur að eitthvað hafi gildi, þá sé ekkert til staðar sem þarf að meta. Eins og ég hef fjallað um annars&#173;staðar ásamt Sigríði Þorgeirs&#173;dóttir hefur fegurð af þessum ástæðum verið afar léttvæg fundin í íslenskri um&#173;ræðu um nýtingu og vernd náttúru&#173;svæða (Guðbjörg R. Jóhannesdóttir og Sigríður Þorgeirs&#173;dóttir 2011). Margir muna orð Valgerðar Sverris&#173;dóttur þáver&#173;andi iðnaðar- og viðskipta&#173;ráðherra í miðri Kárahnjúka&#173;deilunni: „Ég sé enga sérstaka náttúrufegurð hér.“<span class="Footnote-reference">7 </span>Hið almenna viðhorf til af&#173;stæðis fegurðar kemur skýrt fram í þessum orðum. Fegurð er hér talin huglæg og afstæð, einni getur þótt eitthvað fallegt en önnur sér hér ekkert sér&#173;stakt, og þess vegna er ekki hægt að mæla og meta þau gildi sem fólk virðist tengja við upplifun&#173;ina af náttúrufegurð og taka þau til greina í um&#173;hverfis&#173;mati. Þetta er í hróp&#173;andi ósamræmi við þá stað&#173;reynd að náttúrufegurð er eitt mikilvæg&#173;asta gildi sem almenningur telur landið búa yfir.<span class="Footnote-reference">8</span> Þetta kemur m.a. fram í athuga&#173;semdum Faghóps I í skýrslu um gerð Ramma&#173;&#173;áætlunar um verndun og nýtingu vatnsafls og jarðvarma:</p>
        <p class="Meginmal">&#160;</p>
        <p class="x-bein-tilvitnun">Faghópurinn telur auk þess mjög mikilvægt að fá mat á fagurfræði&#173;legu, upplifunar- og tilfinninga&#173;legu gildi íslensks landslags. Fáar rann&#173;sóknir hafa verið gerðar á þessu sviði en það er mat okkar að þessi þáttur skipti miklu máli fyrir almenn&#173;ing, fyrir heima&#173;menn á mögu&#173;legum virkjunar&#173;svæðum og almennt fyrir þá sem láta sig íslenska náttúru varða. Að því má einnig færa rök að sérstaða íslenskrar náttúru á heims&#173;vísu sé hugsanlega einna mest í lands&#173;lagi, sem endur&#173;speglast af sérstæðri jarðfræði og jarð&#173;fræð&#173;ilegri uppbyggingu landsins.<span class="Footnote-reference">9</span></p>
        <a  class="fancybox" rel="group" href="image/timarit/3.utan.kerfis.landslag_fmt.jpeg"><img class="frame-9 floatLeft" src="image/timarit/3.utan.kerfis.landslag_fmt.jpeg" alt="3.utan.kerfis.landslag.jpg"/></a>
        <p class="Meginmal">Ástæða þessarar veiku stöðu landslags og fagur&#173;fræði&#173;legra gilda er að þau eru talin of huglæg og afstæð, en þessi skilningur byggir á hefðbund&#173;inni hugmynd um fegurð sem hefur verið gagn&#173;rýnd. Hugmynd mín um fegurð byggir á því að fegurð sé reynsla sem á sér stað á milli vitundar og viðfangs, á mörkum þess huglæga og hlutlæga, og þessi nálgun býður okkur að veita reynsl&#173;unni athygli til þess að varpa ljósi á gildi og merkingu landslagsfegurðar. </p>
        <p class="Meginmal">&#160;</p>
        <p class="Meginmal">En hvað er þá næsta skrefið, þegar lands&#173;lagshug&#173;takið hefur í ljósi fegurðar&#173;hug&#173;taksins verið skil&#173;greint á þann hátt sem viðurkennir bæði hina hlutlægu og hug&#173;lægu þætti landslagsins? Hvaða skref þarf að taka til þess að slíkur skilningur verði tekinn til greina í þeim kerfum sem við höfum komið okkur upp í ákvarðanatökuferlinu? </p>
        <p class="Meginmal">&#160;</p>
        <p class="Meginmal">Niðurstöður rýnihópsrannsóknarinnar gefa nokkrar vís&#173;bend&#173;inga um hvað ber að hafa í huga. Í fyrsta lagi ber að nefna að forsenda þess að það sé mögulegt að fagur&#173;fræði&#173;legt gildi landslags verði tekið inn í ferli ákvarðana&#173;töku er að sam&#173;félagsleg umræða og meðvitund um lands&#173;lag og gildi þess verði fyrst aukin. Fyrsta skrefið verður því að felast í því að skapa umræðu í samfélaginu til þess að gera fólk meðvitaðra um mikilvægi landslags og hlutverk þess í lífsgæðum okkar. Í öðru lagi þarf að leggja áherslu á mikil&#173;vægi þess að hlusta á og skoða sögur þeirra sem tengjast landinu og taka þannig þátt í að skapa merkingu og gildi landslagsins. Til að leggja mat á landslag þarf að tala við fólk: kunnáttufólk um landslag eru allir þeir mismunandi hópar sem tengjast land&#173;slaginu í gegnum reynslu sína, hvort sem það eru íbúar eða gestir. Til þess að geta greint og öðlast skilning á gildi landslags þarf að safna saman öllum sögunum af landslaginu og raða þeim saman í heild&#173;armynd. Landslag er margþætt hugtak og þess vegna þarf að fara margar mis&#173;munandi leiðir til þess að henda reiður á því. Íslenskt landslag hefur mörg lög af sögum til að segja: fyrst er það jarð&#173;fræði&#173;sagan sem jarðfræðingar og þeir sem hafa upplifað áhrif jarð&#173;hræringa geta sagt okkur; svo er það gróðursagan, sögð af líffræðingnum eða bóndanum; fornleifa&#173;fræðisagan og mannfræðisagan af þróun mann&#173;vistar í landslaginu; sögur lista&#173;manna, skálda og fagur&#173;fræðinga; og að lokum sögur þeirra sem dvelja og búa í landslaginu og tengjast því í gegnum mis&#173;munandi upp&#173;lifanir og reynslu. Lands&#173;lags&#173;sér&#173;fræðing&#173;urinn er sá sem getur hlust&#173;að á og tvinnað sam&#173;an allar þessar sögur svo úr verði heildstæð mynd af landslaginu sem fólkið sem sagði sög&#173;urnar getur svo notað til þess að hugleiða framtíðar&#173; þróun þess. </p>
        <p class="Meginmal">Mat á „fagurfræðilegu, upplifunarbundnu og tilfinningalegu gildi íslensks landslags“ er ekki hægt að setja upp í tölfræðilegu línuriti, en það þýðir ekki að ómögulegt sé að taka tillit til landslagsfegurðar í ákvarð&#173;anatöku. Með því að skoða náið þær sögur sem við segjum af fagurfræðilegum lands&#173;lagsupplifunum án þeirra fordóma að þessar upplifanir séu algerlega huglægar og afstæðar og þess vegna óáreiðanleg gögn um gildi landslags, er hægt að gera grein fyrir gildi og merkingu landslags. Slík greinargerð getur sagt okkur hvers kyns upplifanir landslagið kallar fram; hvaða hlutlægu eiginleikar skapa hvaða viðbrögð; og hvernig fagurfræðilegar upplifanir og mælikvarðar breytast með tímanum og eru mismunandi eftir menn&#173;ingarheimum. Þetta eru spurningar sem hægt er að svara og þeim ættum við að svara. Það er kominn tími til að hætta að láta hefðbundnar hug&#173;myndir um hlut&#173;lægni eða huglægni lands&#173;lagsfegurðar koma í veg fyrir að við upp&#173;götvum gildi og merkingu fagurfræði&#173;legra upplifana okkar af landslagi.</p>
    </div>
</body>

</html>
