<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">

    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <div class="image floatRight">
            <a class="fancybox" rel="group" href="image/timarit/hestur1.jpg"><img class="frame-23 floatRight" src="image/timarit/hestur1.jpg" alt="hestur1" /></a>
            <div class="caption">
                <p class="Meginmal"><span class="char-style-override-2">Í forna ritunarkerfinu línuletri B má finna nokkuð af dýrum<span class="footnote-reference--nedanmals-tolustafur"></span></p></span>
            </div>
        </div>
        <img class="Hofundur floatLeft" src="image/hofundar/x" alt="Michael Everson">
        <p class="Meginmal">Þegar við notum hugtakið „ritunarkerfi“ leggjum við það oft einfaldlega að jöfnu við almenna hugtakið „ritmál“ eða ef til vill eitt af undirhugtökunum „stafróf“, „samhljóða- stafróf“, „atkvæðaskrift“, „táknróf“ eða „myndletur“. Sérhvert þessara undirhugtaka er áhugavert í sjálfu sér en það er þó ómaksins vert að velta fyrir sér hugmyndinni um „kerfið“ eitt og sér, að minnsta kosti fyrsta kastið.        &#160;        Í ensku orðabókinni <span class="char-style-override-3">Oxford Dictionary </span><span class="char-style-override-3">of English</span> er kerfi (e. system) í stuttu máli skilgreint sem „hópur hluta sem vinna saman sem íhlutir í tæki eða samtengdu neti; samsett heild“. Að hugsa um stafróf sem tæki hljómar ef til vill undarlega en auðvitað er skrift smíðuð af mönnunum <span>og er verkfæri líkt og hnífur, nál eða hvaðeina.</span>&#160;<span>Ritmál er mikilvægasta verkfærið til að gera</span> breytingar sem mannkynið hefur nokkru <span>sinni búið til. Ef við hugsum um fyrstu verk-</span> færin okkar er augljóst að þekkingin til að búa til og nota eld hjálpar okkur að halda á okkur hita og í okkur lífinu; sú þekking að móta skurðarblað úr tinnusteini hjálpar okkur að drepa dýr til matar, verka þau og búa til önnur verkfæri; og mun nýrri hlutir eins og sápa hjálpa okkur að halda okkur hreinum og þar af leiðandi hraustum. Ritmálið gerir okkur aftur á móti kleift að breiða þekkingu okkar út yfir tíma og rúm. Ég skrifa þessi orð í flugvél á leiðinni milli Colombo og Abu Dhabi. Ég skrifa þau á ensku en veit að eftir nokkra daga á einhver eftir að þýða þau á íslensku <span>til </span><span>að hægt sé að birta þau í tímaritinu </span><span class="char-style-override-3">Mænu</span> og að eftir nokkrar vikur á fjöldi ungmenna sem ég hef aldrei hitt, og ég hitti kannski aldrei, eftir að lesa þau. Fyrir sumum verða þessar hugmyndir ekki nýjar af nálinni. Ef til vill verða þær nýjar fyrir öðrum. Hvort heldur sem er tekur hugur þeirra við hugmyndunum sem ég hef skrifað um við lesturinn. Ein-hverjir þessara lesenda muna ef til vill eftir þessum hugmyndum síðar og nýta þær &#160; á einn eða annan hátt – kannski með því að segja börnunum sínum eða barnabörn-unum frá þeim. Eða kannski verður einhver staddur á bókasafni á Íslandi eftir hundrað ár sem rekst á þetta tölublað af <span class="char-style-override-3">Mænu</span> og les þessa grein.&#160;</p>

        <div class="image floatLeft">
        <a  class="fancybox" rel="group" href="image/timarit/hestur2.jpg"><img class="frame-24" src="image/timarit/hestur2.jpg" alt="hestur2"/></a>
            <div class="caption">
                <p class="Meginmal"><span class="char-style-override-2">Í línuletri B má einnig finna fjölda íláta<span class="footnote-reference--nedanmals-tolustafur char-style-override-6"></span></span></p>
            </div>
        </div>
        
        <p class="Meginmal">Ritmál er varanlegt: Að því gefnu að það endist, og að því gefnu að tungumálið sem það táknar sé þekkt og tengslin milli kerfisins og tungumálsins séu þekkt, geta hugmyndir þess sem skrifar lifað áfram öldum saman. Þótt ritgerð á borð við þessa um eðli ritmáls skipti líklega ekki sköpum í víðara samhengi gæti hins vegar ritgerð um uppgötvun pensillíns eða bólu-efnis gegn bólusótt orðið til þess að bjarga lífi fólks sem verður uppi á öðrum tíma – þið vitið, í fjarlægri framtíð eftir að núver-andi heimsmynd hefur runnið sitt skeið (í skáldsögunni <span class="char-style-override-3">Earth Abides</span> frá 1949 eftir George R. Stewart eru mjög áhugaverðar vangaveltur um þessar hugmyndir. Ef þessi bók hefur ekki verið þýdd á íslensku ætti svo sannarlega að gera það).&#160;Ritmálið gerir okkur að ódauðlegum sögu-mönnum. <span>Áður en ritmálið kom til sögunnar </span>var texti oft „fastsettur“ með því að setja hann í bundið mál, sem hjálpaði fólki að læra, muna og flytja textann. Skáldskapar-mál og orðaforði<span class="char-style-override-3"> Ilíonskviðu</span> Hómers í rituðu máli fastsetja eðli sögunnar á annan hátt en gert var í bundnu máli; fyrir tíma ritmálsins gat textinn haft fleiri <span>tilbrigði. Þegar búið var að skrifa </span><span>texta niður </span>var aftur á móti hægt að afrita hann nákvæmlega. &#160;Flestir fræðimenn á sviði skriftar og ritmáls <span>eru á einu máli um að elstu ritunarkerfin eigi</span> rætur að rekja til teikninga sem stóðu fyrir <span>mikilvæga hluti. Eins leiðinlegt og það kann </span>að hljóma er líklegt að bókhald hafi komið á undan skáldskap og áróðri. Hvað á ég margar kindur? Hvað fékk ég mikið af ólífu-olíu? Hve margar krukkur og í hvaða stærð? Töflur með línuletri B veita upplýsingar um þess konar hluti.&#160;</p>
    </div>
</body>

</html>
