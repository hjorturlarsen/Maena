<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">
    <link rel="stylesheet" href="//maxcdn.bootstrapcdn.com/font-awesome/4.3.0/css/font-awesome.min.css">
    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <a class="fancybox" rel="group" href="image/timarit/IMG_8981_opt.jpeg" alt="IMG_8981.jpg"><img class="frame-16 floatLeft" src="image/timarit/IMG_8981_opt.jpeg" alt="IMG_8981.jpg" /></a>
        <img class="Hofundur floatLeft" src="image/hofundar/x" alt="Rakel Erna Skarphéðinsdóttir">
        <p class="Meginmal">Skýr uppruni tarotsins er óljós, en sumir telja að hægt sé að rekja hann aftur til Forn-Egypta<span class="Footnote-reference">1</span> og aðrir aftur til landa um&#173;hverfis Miðjarðarhafið á fjórtándu öld. Megin ástæðan fyrir óljósum uppruna tarotsins gæti legið í því hve lítill greinar&#173;munur er gerður á milli tarotspila með <span class="Skaletur">hærri ásýnd</span><span class="footnote-reference--nedanmals-tolustafur"> </span>– sem birtir táknfræðilega skrá&#173;setn&#173;ingu og samband mannsins við hinn innri heim og með&#173;vitund – og hins vegar tarotspila með<span class="footnote-reference--nedanmals-tolustafur"> </span><span class="Skaletur">lægri ásýnd</span>,<span class="footnote-reference--nedanmals-tolustafur"> </span>sem spila&#173;stokkur sem notaður er fyrir spilaleiki. Talið er að síðar nefndi stokkurinn hafi þróast í nútíma spilastokkinn eins og við þekkjum hann í dag.<span class="Footnote-reference">2</span> </p>
        <p class="Meginmal">&#160;</p>
        <div class="square floatLeft">
            <p class="Pull-Quote">Ákveðin tól og að&#173;ferðir hafa þó verið þróuð til að kanna landslag og virkni undir&#173;meðvitund&#173;ar&#173;innar, og sem dæmi má nefna: sál&#173;lækningar, drauma&#173;ráðningar, sjón&#173;myndun, dáleiðslu og hugleiðslu</p>
        </div>
        <p class="Meginmal"><span>Á nítjándu öld tengdu dul&#173;spekingar tarot&#173;spil við egypskan leyndardóm, her&#173;met&#173;isma, alkemíu og fleiri dulræn kerfi og á tuttugustu öldinni voru tarotspilin tekin inn í leynilegar reglur eins og til dæmis </span><span class="Skaletur">The Order of the Golden Dawn.</span><span class="Footnote-reference">3</span><span> Það er al&#173;mennt gengist við því að spilin tákni ákveðna flokkun eða kort&#173;lagn&#173;ingu á innri heim mannsins (undir&#173;með&#173;vitundinni) eins og hann birtist í sálrænum erki&#173;týpum. Spilin bjóða þannig upp á leit eftir svörum við persónu&#173;legum spurningum – leitandinn stokkar spilin sem tarot-lesarinn raðar svo upp eftir ákveðnu sniði. Sérhver stað&#173;setning í röð spilanna hefur ákveðna merkingu sem og hvert og eitt spil. Tarot-lesandinn sameinar svo þessar tvær merk&#173;ingar til að varpa ljósi á spurningu leit&#173;andans og veita honum táknrænt innsæi á vandann.</span><span class="Footnote-reference">4</span><span> Svörin liggja þá ekki í hinu augljósa eða hversdagsl&#173;ega, heldur á djúpu stigi minn&#173;inga og með&#173;vitundar í undir&#173;með&#173;vitund&#173;inni. Á móti kemur munum við hugsan&#173;lega aldrei vita til fulls hvaða máttur býr í undir&#173;með&#173;vit&#173;und&#173;inni eða hversu valda&#173;mikil hún getur verið. Ákveðin tól og að&#173;ferðir hafa þó verið þróuð til að kanna landslag og virkni undir&#173;með&#173;vitund&#173;ar&#173;innar, og sem dæmi má nefna: sál&#173;lækningar, drauma&#173;&#173;ráðn&#173;ingar, sjón&#173;myndun, dáleiðslu og hug&#173;leiðslu, ásamt öðrum flóknari dulspeik&#173;aðferðum. Tarot er eitt þessara tóla. Við höfum öll ákveðnar þarfir, hags&#173;muni og reynslu en myndir tarotspilanna fanga þessar sameigin&#173;legu tilfinningar og svip&#173;stundir og sýna okkur þær með erki&#173;týpum sem lýsa sálarlífi okkar. Þannig getur tarot flutt okkur margvísleg skilaboð, vegna ríks mynd&#173;máls og sam&#173;eiginlegra sál&#173;fræðilegra tenginga allra manna, en máttur spilanna kemur ef til vill frá sameiningu þess</span><span class="footnote-reference--nedanmals-tolustafur"> </span><span class="Skaletur">per&#173;sónu&#173;lega </span><span>og því </span><span class="Skaletur">alheimslega </span><span>eða</span><span class="Skaletur"> sam&#173;mann&#173;lega</span><span>.</span><span class="footnote-reference--nedanmals-tolustafur"> </span><span>Tarot má þannig líta á sem spegil sem endur&#173;kastar duldu hlið með&#173;vitundarinnar og gerir hana sýnilegri.</span><span class="Footnote-reference">5</span><span> </span></p>
        <p class="Meginmal">&#160;</p>
        <p class="Meginmal"><span class="char-style-override-1">Samsetning stokka </span>Tarotstokkur saman&#173;stendur af sjötíu og átta spilum sem skiptast í tvo meginflokka,<span class="footnote-reference--nedanmals-tolustafur"> </span><span class="Skaletur">Major Arcana</span><span class="footnote-reference--nedanmals-tolustafur"> </span>og<span class="footnote-reference--nedanmals-tolustafur"> </span><span class="Skaletur">Minor Arcana</span>. Orðið<span class="footnote-reference--nedanmals-tolustafur"> </span><span class="Skaletur">arcana</span> er fleirtalan af<span class="footnote-reference--nedanmals-tolustafur"> </span><span class="Skaletur">arcanum </span>sem þýðist sem<span class="footnote-reference--nedanmals-tolustafur"> </span><span class="Skaletur">leyndar&#173;dómur</span><span class="footnote-reference--nedanmals-tolustafur"> </span>eða<span class="footnote-reference--nedanmals-tolustafur"> </span><span class="Skaletur">launhelg þekking.</span> Á mið&#173;öldum notuðu alkemistar orðið <span class="Skaletur">arcanum</span> yfir leyndardóma náttúru&#173;nnar. Tarot gæti því verið saman&#173;safn leyndardóma sem varpa ljósi á sál&#173;fræði&#173;&#173;lega og undirliggjandi andlega heims&#173;mynd mannsins.<span class="Footnote-reference">6</span></p>
        <p class="Meginmal">&#160;</p>
        <p class="Meginmal">Flokkurinn <span class="Skaletur">Major Arcana</span> saman&#173;stendur af tuttugu og tveimur trompum eða mynda&#173;spilum og um þau er oft talað sem <span class="Skaletur">hjarta stokksins</span>. Hvert og eitt spil á sér nafn og rómverska tölu frá 0–XXI.<span class="Footnote-reference">7</span> Þessi spil kalla jafnan fram djúpstæð viðbrögð en hvert og eitt tromp á sér sinn heim og með því að greina erkitýpur þeirra má draga af þeim mikilvæga lærdóma um eigið sálarlíf.<span class="Footnote-reference">8</span></p>
        <p class="Meginmal">Í Kabalískum skilningi tákna þessi spil tuttugu og tvær leiðir ferðalags okkar í leit að andlegri uppljómun, þar sem hvert spil stendur fyrir ákveðna reynslu sem verður á vegi okkar og við þurfum að leysa til að göfga sálarþekkingu okkar. Í heild sinni er ferðalagið oft nefnt <span class="Skaletur">ferðalag Flónsins</span> (e. the Fool’s journey) en Flónið er tromp númerð tölunni núll og er myndlíking fyrir leið okkar í gegnum lífið. Hann er flón vegna þess að hann er heldur einfaldur og grunlaus um erfiðleikana sem munu verða á vegi hans. Flónið er opið og hvat&#173;víst og tilbúið til að mæta því sem koma skal. Flónið er einnig litið á sem mann sem hefur fetað leið sjálfsþekkingar og náð hinu æðsta stigi uppljómunar, við það hefur hann fjarlægst mennina andlega svo að þeir skilja hann ekki lengur og líta þess vegna á hann sem flón.<span class="Footnote-reference">9</span> </p>
        <p class="Meginmal">&#160;</p>
        <p class="Meginmal"><span>Hin fimmtíu og sex eftir&#173;standandi spil nefnast </span><span class="Skaletur">Minor Arcana</span><span>. Þau skiptast í fjórar tegundir, </span><span class="Skaletur">Vendi</span><span>, </span><span class="Skaletur">Bikara</span><span>, </span><span class="Skaletur">Sverð</span><span> og </span><span class="Skaletur">Skildi</span><span>. Í hverri tegund eru fjórtán spil sem saman&#173;standa af fjórum kóngaspilum og tíu smá&#173;spilum. Hver tegund hefur sína eiginleika sem mótar og útskýrir okkar innri veruleika.</span></p>
        <p class="Meginmal">&#160;</p>
        <p class="Meginmal"><span class="char-style-override-1">Thoth Tarot </span><span class="Skaletur">Thoth Tarot</span> eru tarotspil sem voru hönnuð og útfærð á árunum 1938–1943. Þau voru hugarsmíð dul&#173;spek&#173;ing&#173;sins Aleister Crowley en hann naut dyggi&#173;legrar aðstoðar myndlista&#173;konunnar Lady Frieda Harris sem mynd&#173;gerði flóknar hug&#173;myndir Crowley og útfærði í sjötíu og átta myndir spilanna. Ætlunin var að laga, uppfæra og gefa gömlu klassísku spilunum leyni&#173;legra yfir&#173;bragð. Verk&#173;efnið hóf fljótlega að vinda upp á sig og varð að endingu að algjörri endur&#173;hönnun á táknrænni fram&#173;setningu og tákn&#173;kerfi hefð&#173;bundnu spil&#173;anna. Þeir sex mánuðir sem voru áætlaðir í verkið urðu að fimm ára tímabili. Crowley hellti úr visku&#173;brunni sínum við gerð spil&#173;anna og í þau felldi hann til að mynda þekk&#173;ingu sína á nýjustu upp&#173;götvunum í vís&#173;indum, stærð&#173;fræði, heim&#173;speki og mann&#173;fræði.<span class="Footnote-reference">10</span> Harris sýndi þá afburða&#173;leikni við útfærslu þessara lista&#173;verka sem hvert og eitt spil varð að.</p>
        <p class="Meginmal">&#160;</p>
        <p class="Meginmal">Sam&#173;starf þeirra Crowley og Harris var mjög náið og mikið er til af bréfaskriftum sem fór þeirra á milli þar sem hugmyndir og skoðanir voru viðraðar. Í einum af þessum bréfum segir Crowley frá því hversu mikil áhrif listrænu hæfileikar Harris hafi haft á hann og gert honum grein fyrir því að hvert og eitt spil væri einstakt meistaraverk.<span class="Footnote-reference">11</span> Harris lagði einstaklega mikið á sig til að skila góðri vinnu en sum spilanna þurfti hún að útfæra allt að átta sinnum til að ná fram því sem Crowley leitaðist eftir.<span class="Footnote-reference">12</span> Hvorki Crowley né Harris lifðu til að sjá stokkinn útgefinn en hann hélst óútgefinn til ársins 1969, þegar Grady L. McMurtry, með&#173;limur úr dulspekireglu Crowley, <span class="Skaletur">Ordo Templi Orientis</span> (O.T.O) sá um útgáfu hans.<span class="Footnote-reference">13</span> Í dag hefur þessi tarot&#173;stokkur öðlast miklar vinsældir og góðan orðstír fyrir umfangs&#173;mikla dýpt og ein&#173;stakan tærleika myndanna.</p>
        <br>
        <p class="Meginmal"><span class="char-style-override-1">Thoth og Tré lífsins </span><span class="Skaletur">Tré lífsins</span><span> er kabal&#173;ískt skipulag samansett af tíu </span><span class="Skaletur">sefí&#173;rotum</span><span> og tuttugu og tveimur brautum. Samkvæmt kenningum Kabala geymir tré lífsins alla þekkingu heimsins og er þar af leiðandi einskonar tilraun til alheims&#173;kort&#173;lagningar. Kabala þýðir „að taka inn“ eða „veita inn&#173;göngu“ (e. receive) sem samanber því að vera innvígður. Thoth Tarot spilin eru röð sjötíu og átta mynda sem með mynd&#173;máli sínu túlka orku og kenningar Kabala.</span><span class="Footnote-reference">14</span><span> </span></p>
        <p class="Meginmal">&#160;</p>
        <p class="Meginmal"><span>Crowey talaði um að tenging Thoth Tarot við Tré lífsins væri ómissandi. Ásar hverrar tegundar (venda, bikara, sverða og skjalda) eru settir fram í efsta sefírot trésins, </span><span class="Skaletur">Kether</span><span>. Í </span><span class="Skaletur">Kether</span><span> eiga fjögur klassísku frum&#173;efnin uppruna sinn og þar er þungamiðja hins flekklausa anda (e. pure spirit). Í þessum sefírot verður sameining við guð, upp&#173;ljómun og fullkomnun hins alkemíska verks, </span><span class="Skaletur">Magnum Opus</span><span>. Tvistarnir samsvara sér við </span><span class="Skaletur">Chochmah</span><span> sem er annar sefírotinn. </span><span class="Skaletur">Choch&#173;mah</span><span> er sefíroti lífskraftsins og visk&#173;unnar, hann er atorkusamur, jákvæður og karl&#173;lægur. Þristarnir standa fyrir </span><span class="Skaletur">Binah</span><span> sem er sefírot skilnings. Binah er hin mikla móðir og rótfesta þess efnislega og er kvenlæg. </span><span class="Skaletur">Chochmah</span><span> og </span><span class="Skaletur">Binah</span><span> eru tveir undirstöðu sefírotar þar sem manndómur og kveneðlið í sameiningu kalla fram heiminn. Næst kemur sefírotinn </span><span class="Skaletur">Chesed</span><span> þar sem fjarkarnir eru staðsettir. </span><span class="Skaletur">Chesed</span><span> er sefíroti vinsemdar og miskunnar. Hann heldur um allan mátt og frá honum geislar öll andleg, trúarleg og dulræn dyggð. Fimmurnar eiga við </span><span class="Skaletur">Geburah</span><span> sem er sefír&#173;oti styrks. </span><span class="Skaletur">Geburah</span><span> er afdrifa&#173;ríkur og hjálpar okkur að komast yfir þá tálma sem verða á leið okkar. Þar er að finna ákveðnar dyggðir eins og hugrekki og athafnarsemi en líka grimmd, miskunnar&#173;leysi og eyði&#173;leggjandi áhrif. Þetta er afdrifa&#173;ríkasti og ofsalegasti sefí&#173;rotinn en jafnframt sá agað&#173;asti. </span><span class="Skaletur">Tiphareth</span><span> er sjötti sefírot&#173;inn, tengdur fegurð. Þar eru sexurnar. </span><span class="Skaletur">Tiphareth</span><span> er stað&#173;&#173;settur fyrir miðju trésins og táknar andlegt jafnvægi og ákveðnar krossgötur á leið viskunnar. Þar á holdgun sér stað. Þar er einnig jafnvægi á milli smáheimsins (e. micro&#173;cosm) og alheimsins (e. macrocosm). Sjöurnar samsvara sér við sefírota sigurs, </span><span class="Skaletur">Netzach</span><span>. </span><span class="Skaletur">Netzach</span><span> tjáir okkur heim eðlis&#173;ávísana, tilfinninga og náttúruafla. Áttundi sefírotinn er </span><span class="Skaletur">Hod</span><span> og táknar dýrð. Þar raðast átturnar. Í þessum sefí&#173;rot vaknar rökrétt greind mennskrar meðvitundar. Níurnar eru í </span><span class="Skaletur">Yesod</span><span>. </span><span class="Skaletur">Yesod</span><span> tekur bæði þátt í efnis&#173;heiminum og andlega heiminum, tengdur tunglinu og draumum. Að lokum komum við að </span><span class="Skaletur">Malkuth</span><span> þar sem tíurnar eru stað&#173;settar. </span><span class="Skaletur">Malkuth</span><span> er grunnur trésins, þetta er botn&#173;inn þar sem allt líf verður að fá að byrja áður en það leitar í hærri ásýndir Tré lífsins. </span><span class="Skaletur">Malkuth</span><span> er sefírot jarðarinnar og sálar hennar.</span><span class="Footnote-reference">15</span></p>
        <p class="Meginmal">&#160;</p>
        <p class="Meginmal"><span>Hvað er það sem gerir Thoth Tarot frá&#173;brugðið öðrum tarot-spilastokkum? Ég held að augljósasta svarið við þessari spurningu séu listaverkin sem hvert og eitt spil býr yfir – bæði vegna hugmyndafræði Crowley og einstakrar hönnunar Harris. Crowley hugaði þá að hverju smáatriði og nefnir í </span><span class="Skaletur">Book of Thoth</span><span> að samræmi spilana gefi til kynna nákvæma notkun táknfræði&#173;legra tákna og lita Kabala – en mynd&#173;irnar sýna þá einnig gríðarlega færni Harris þegar hún útfærir hefð&#173;bundnar myndir tarotsins sem hún fínstillir til að endur&#173;spegla nútíma&#173;skilning á sjálfið sem og hin eðlislæga heim þar sem djúpar og flóknar dulrænar kenningar Crowl&#173;ey eru vandlega fléttaðar inn í stíl hennar.</span><span class="Footnote-reference">16</span></p>
        <p class="Meginmal"><span class="Footnote-reference">&#160;</span></p>
        <p class="Meginmal"><span class="char-style-override-1">Litir og formfræði Thoth Tarot </span>Litirnir og notkun þeirra hafa því mikið að segja, en þeir eru hundrað þrjátíu og sex talsins og hver og einn miðlar til okkar ákveðnum upp&#173;lýs&#173;ingum.<span class="Footnote-reference">17</span> Þegar við berum saman spil sjáum við ákveðna eiginleika litanna sem gefa til kynna hvort spilin eigi saman eða hvort þau standi gegn hvort öðru.<span class="Footnote-reference">18</span> Harris nýtti sér litaskala bútaðan niður í fjóra hluta sem meistarar dul&#173;speki&#173;reglunnar <span class="Skaletur">Golden Dawn </span>þróuðu. Lita&#173;skalarnir fjórir eru unnir út frá hugmyndinni um flekklausa ljósið (e. pure light) sem er varpað í gegn&#173;um prisma sem brýtur ljósið niður í allt litrófið. Það var þannig sem kabalistarnir sáu sálina fyrir sér, sem flekklaust ljós sem brotnar niður í fjóra parta sálarinnar.<span class="Footnote-reference">19</span> </p>
        <div class="square floatLeft">
            <p class="Pull-Quote">hún útfærir hefð&#173;bundnar myndir tarotsins sem hún fínstillir til að endur&#173;spegla nútíma&#173;skilning á sjálfið</p>
        </div>
        <p class="Meginmal"><span>Ef við tökum fyrir ákveðin spil eftir lit og röðum þeim saman þá sjáum við mjög greinilega að þau tengjast og eru áþekk. Það eru þá ekki einungis litirnir eða tákn&#173;fræði spilanna sem tengja þau saman heldur einnig rúmfræði (e. geometry) þeirra. Stíll Harris einkennist af myndrænni út&#173;færslu stærðfæðilega hugtaksins </span><span class="Skaletur">Projective geometry</span><span> sem þýða má sem varp&#173;rúmfræði. Varprúmfræðin sem Harris notaði er þróun af rúmfræði Evklíðs </span><span class="Footnote-reference">20</span><span> (e. Euclidean geom&#173;etry) sem á rætur sínar að rekja til stærð&#173;fræðingsins og heim&#173;spek&#173;ingsins René Descartes (1596–1650), en margar hug&#173;mynda hans voru byggðar á stærð&#173;fræði og dulspeki eins og til að mynda kenning hans um samsíða línur sem mætast í óendan&#173;leik&#173;anum.</span><span class="Footnote-reference">21</span><span> Við þróun varp&#173;rúmfræðinnar, sem er byggð á hug&#173;myndinni um frum&#173;atriði (e. element) í óendan&#173;leikanum, kom ákveðin dýptarsýn og fjarvíddaráhrif ofan á rúmfræði Evklíðs. Víddir og hlutföll fóru að vega minna vegna þess að einkenni – svo sem lengdir – breytast undir mismunandi varpi eða sjónar&#173;&#173;horni.</span><span class="Footnote-reference">22</span><span> Á síðari öldum bættist svo hugmyndin um mismunandi póla óendan&#173;leika miðjunnar og útjaðar yfirborðsins (e. infinity in center and periphery).</span></p>
        <p class="Meginmal">&#160;</p>
        <p class="Meginmal"><span>Varprúmfræði var á árunum í kringum 1930 mikilvægt hugðarefni Rudolf Steiner (1861–1925). Þremur árum áður en Harris hófst handa við að útfæra Thoth Tarot lærði hún hjá tveimur af helstu nemendum Rudolf Steiners, þeim George Adams (1894–1963) og Olive Whicher (1910–2006).</span><span class="Footnote-reference">23</span><span> Steiner vakti athygli á því að fólk þyrfti að þekkja hugmyndina um óendan&#173;leika miðjunar og útjaðar yfirborðsins. Hann sagði mann&#173;kynið þurfa á hugtakinu um óendanleika miðj&#173;unnar að halda til þess að finna og öðlast andlegt og tilfinningalegt jafnvægi til að þróa andlega eiginleika. Steiner sjálfur gerði ráð fyrir því að óendanleikann væri að finna í miðju sólarinnar.</span><span class="Footnote-reference">24</span><span> Harris taldi mikilvægt að koma þessum skila&#173;boðum áfram í myndmáli Thoth tarot-spilanna. </span></p>
        <p class="Meginmal">Þó það sé kannski erfitt fyrir okkur að skilja varprúmfræðikerfið sjálft þá getum við séð hvernig Harris nýtir sér það með notkun lína, neta, boga, hvirfla, snúninga og eftir&#173;tektarverðum myndum í forgrunni og bak&#173;&#173;grunni með hárnákvæmri áferð og ákveðnu munstri.<span class="Footnote-reference">25</span> Einnig hvernig hún teygir úr sjónarhornum og leggur yfir önnur sjónarhorn til að endurskilgreina gerð rýmisins á sjónrænan hátt. Í hvert sinn sem við lítum á spilin verðum við að hafa í huga takmörkun vídda okkar eigin huga og reyna að koma okkur fyrir í að&#173;stæðum þar sem óendan&#173;leg dýpt getur gerst samhliða óendanlegu endurvarpi.<span class="Footnote-reference">26</span> Varp&#173;rúmfræðin virðist óhjákvæmilega hafa mikið að segja þegar kemur að miðlun táknfræðinnar sem er ákaflega efnismikil og djúp en notkun varprúmfræðinngar gerir það að verkum að myndmál spilanna verður á einhvern hátt enn tengdara. Þessi fræði hafa að öllum líkindum haft mikil áhrif á Harris en varprúmfræðin virðist vera framlag Harris sjálfrar til þess að miðla áfram táknfræði myndanna og dýpka þær.</p>
    </div>
</body>

</html>
