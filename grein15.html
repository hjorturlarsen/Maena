<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">
    <link rel="stylesheet" href="//maxcdn.bootstrapcdn.com/font-awesome/4.3.0/css/font-awesome.min.css">
    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <img class="Hofundur floatLeft" src="image/hofundar/x" alt="Hörður Lárusson">
        <p class="Meginmal"><span class="footnote-reference--nedanmals-tolustafur char-style-override-6">Upplýsingahönnun hefur oft verið talin eitt stífasta form grafískrar hönnunar og það kannski með réttu. Steríótýpan af upplýsinga&#173;hönnun er líklega leiðarkerfið. Helst jafnvel á flugvelli. Við sjáum þá fyrir okkur gul skilti, svart letur og slatta af mynd&#173;merkjum (e. pictograms). Þetta er grafísk hönnun sem líklega þykir ekki spennandi við fyrstu sýn en við nánari skoðun sjáum við að hún styður sig við ótrúlega stórt og úthugsað kerfi til að geta virkað vel í notkun. Þegar litið er til svona kerfa kunna margi að áætla sem svo að notendagildið sé það mikil&#173;vægasta og útlit og framsetningu skipti mun minna máli. Þessi hug&#173;mynd um upp&#173;lýsingahönnun er alls ekki vit&#173;laus – en hún er ekki fullkomlega rétt.</span></p>
        <p class="Meginmal">&#160;</p>
        <p class="Meginmal">Upplýsingahönnun er ein af þeim greinum grafískrar hönn&#173;unar sem lifir ansi sjálfstæðu lífi og á það þá kannski sér&#173;staklega við um hönnun leiðar&#173;kerfa. Og lætur þessi angi grafískrar hönnunar yfirleitt lítið fyrir sér fara. Ýmsir hafa reynt að skilgreina hvað flokkist undir upplýsinga&#173;hönnun og hvar mörk hennar liggja, meðal annars í bókum, með samkeppnum og víðar. Þessar skilgreiningar enda þó yfirleitt á að vera svo ólíkar að helstu „hetjur upplýsinga&#173;hönnunar“ eru ekki einu sinni sammála um hvað ætti að kalla þessa fjölmörgu anga hennar.</p>
        <p class="Meginmal">&#160;</p>
        <p class="Meginmal">En hvað sem öllum nöfnum og skilgreiningum líður þá eru flestir nokkuð sammála um hvað upplýsingahönnun gengur út á. Hvort sem horft er á nafn greinarinnar á íslensku – upp&#173;lýsingahönnun – eða ensku – information design – þá liggur skilgreining fagsins ágætilega í orðinu sjálfu. Þegar búið er að sjóða niður allar skoð&#173;anir, álit og rifrildi, situr eftir að þetta er jú hönn&#173;un á upp&#173;lýsingum. Þetta kemur meðal annars fram í skil&#173;greiningu fagsins á Wikipediu, en þar stendur: </p>
        <p class="Meginmal">&#160;</p>
        <p class="x-bein-tilvitnun">Information design is the practice of pre&#173;senting information in a way that fosters efficient and effective understanding of it. The term has come to be used specifically for graphic design for displaying information effectively, rather than just attractively or for artistic expression. Information design is closely related to the field of data visualization and is often taught as part of graphic design courses.</p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Þessi skilgreining er hins vegar ekki fullkomnlega rétt. Bæði mætti bæta ýmsu við hana en einnig mætti taka ýmislegt út úr henni. Og til að átta okkur á hvað það er þurfum við að skoða hvað grafísk hönnun snýst í raun og veru um. Það eru vissulega hættulegar slóðir – sem væri léttilega hægt að fylla blað eins og </span><span class="Skaletur">Mænu</span><span class="footnote-reference--nedanmals-tolustafur char-style-override-6"> af.</span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="char-style-override-1">Hvað er grafísk hönnun?</span><span class="footnote-reference--nedanmals-tolustafur char-style-override-6"> Í gegnum árin hef ég spurt marga grafíska hönnuði um skoðun þeirra á því hvort fagið liggi nær list eða iðn. Er hún bara annað? Hvort þá? Eða er hún þarna einhversstaðar á milli? Ég hef haft mína skoðun en það eru ekki margir algjörlega sammála mér. Niðurstaða mín er reyndar alls ekki flókin og byggist þá helst á því að horfa yfir landslag íslenskra grafískra hönnuða. Við eigum frábæra grafíska hönnuði sem líta á fagið sem list og aðra einnig frábæra sem líta á fagið sem hreina iðn. Er þá kannski rétta svarið: Fagið er það sem þú vilt að það sé? </span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Köfum nú ofan í það sem við gerum sem grafískir hönnuðir – fyrir utan það að velja fallegt letur, dásam&#173;lega liti, láta hlutina sitja rétt og annað í þeim dúr. Þá stendur eftir að við erum í lang&#173;flestum til&#173;fellum að taka við efni annarra – hvort sem það er risa&#173;stórt lyfjafyrirtæki, nýr veitinga&#173;staður, vinur sem er að gefa út geisladisk eða einfaldlega þú sjálf(ur) – og setja það fram á til&#173;tekinn hátt í til&#173;tekinn miðil. Þetta gerum við síðan á jafn ólíka vegu og hönn&#173;uðurnir eru margir. Grafískir hönnuðir þurfa að vinna með efninu sem þeir meðhöndla, skipa sig í sæti rit&#173;stjóra, leikstjóra og verkefnastjóra til þess að úr&#173;lausn hvers verkefnis sé sett fram á sem skýr&#173;astan hátt.</span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Hér erum við að mínu mati komin að kjarna þess að vera grafískur hönnuður. Við sinnum hlutverki eins&#173;konar túlks á milli fólks. Þetta fólk getur til dæmis verið kúnninn þinn og sá sem hann vill síðan ná til – hafa jafnvel áhrif á. </span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Allir hönnuðir eiga sitt kerfi sem liggur til grundvallar þessarar túlkunnar. Sumir túlka með myndskreyt&#173;ingum, sumir í bóka&#173;hönnun, margirí gegnum auglýs&#173;ingar og vissulega aðrir grafískir hönnuðir í gegnum upp&#173;lýsingahönnun. Allir hönnuðir geta síðan gert þetta vel eða illa – stundum hroðalega og stundum frábær&#173;lega. En öll erum við í grunninn að gera það sama því við erum að túlka eða hanna upplýsingar sem fara síðan fólks á milli.</span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <div class="square floatLeft">
            <p class="Pull-Quote">Við sinnum hlut&#173;verki einskonar túlks á milli fólks. Þetta fólk getur til dæmis verið kúnninn þinn og sá sem hann vill síðan ná til – hafa jafnvel áhrif á.</p>
        </div>
        <p class="Meginmal"><span class="footnote-reference--nedanmals-tolustafur char-style-override-6">Þar með erum við farin að nálgast upp&#173;runalegu spurninguna aftur: Hvað er upp&#173;lýsingahönnun? Stutta svarið er kannski þetta: Öll grafísk hönnun er upp&#173;lýsinga&#173;hönnun því allt sem við hönnum eru upp&#173;lýsingar. Þetta er vissu&#173;lega mjög víð skil&#173;greining á faginu og segir okkur þar af leiðandi lítið. Margir sem starfa í upp&#173;lýsinga&#173;hönnun væru til að mynda ekki sáttir við þessa skilgreiningu því hún dregur vissulega úr mikil&#173;vægi þeirra aðila sem hafa sérhæft sig í upplýsinga&#173;hönnun og kunna virkilega að hanna svo góð leiðar&#173;kerfi um flugvelli að fólk getur staðið og dáðst að skilt&#173;unum (já, við erum nokkur sem gerum það!). En þetta er ekki bara galli á skil&#173;greiningunni – þvert á móti. Ef eitthvað er þá upphefur skil&#173;greiningin þessa upplýsinga&#173;hönnuði því það eru þeir sem eru búnir að „mastera“ fagið. Það að hanna upplýsingar. Eitthvað sem við viljum öll gera á okkar hátt. </span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Sú hugsun að öll grafísk hönnun sé upplýsinga&#173;hönnun er áhrifa&#173;rík. Hún breytir kannski ekki miklu utanfrá en hún ætti að geta gert það þegar litið er inn á við. Og það til hins betra því ef hönn&#173;uðurinn veit virkilega hvað hann eða hún ætlar að segja áður en byrjað er að hanna þá verður útkoman betri. Það er hægt að full&#173;yrða. Í hinu fullkomna verkefni veit hönnuðurinn jafnvel betur en höfundur efnisins hverju á að koma á framfæri og hvernig. </span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Við getum tekið þessa hugmynd – að upplýsingahönnun sé í allri grafískri hönnun – jafnvel enn lengra og sagt að hún eigi einnig heima í öðrum greinum hönnunar. Hluturinn þarf alltaf að virka eins og við viljum að hann virki. Tökum arkitektúr sem dæmi. Aðalbygging Háskóla Íslands er hönnuð þannig að það fer ekki á milli mála hvernig hún snýr og hvar á að ganga inn í hana þegar horft er á hana utan frá. Tökum mun nýrra hús sem dæmi. Hörpu. Fyrir þá sem koma að henni í fyrsta sinn getur verið ansi erfitt að sjá hvar inngangurinn er. Þó er erfitt að dæma hvort húsið er betur hannað því til þess þurfum við einnig að líta til þess hver tilgangur arkitektsins var með þessum ákvörð&#173;unum. Og þá á einnig eftir að taka fagurfræði og smekk manna inn í jöfnuna. En þetta gildir einnig um upplýsinga&#173;hönnun þar sem slíkar ákvarðanir koma einnig við sögu. Húsin má því sjá sem dæmi um upplýsinga&#173;hönnun – færða yfir í steinsteypu, gler og járn. </span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <div class="square floatRight">
            <p class="Pull-Quote">Sú hugsun að öll grafísk hönnun sé upplýsingahönnun er áhrifarík. Hún breytir kannski ekki miklu utanfrá en hún ætti að geta gert það þegar litið er inn á við.</p>
        </div>
        <p class="Meginmal"><span class="footnote-reference--nedanmals-tolustafur char-style-override-6">Upplýsingahönnun er allstaðar og við megum ekki gleyma að allt sem við ákveðum að gera í okkar hönnun segir alltaf eitthvað og gefur þar að leiðandi ákveðnar upp&#173;lýs&#173;ingar. Stórar eða smáar – miklar eða litlar. Fyrir mörgum hönn&#173;uðum hljómar þetta afskap&#173;lega stíft og þurrt. Jafnvel eins og eitthvað sem gæti drepið allt sem heitir frumleiki og sköpun. Fyrir öðrum má lýsa þessu með þýska slagorði Ritter Sport súkku&#173;laðsins: „Quadratisch. Praktisch. Gut.“ Eða: „Ferkanntað (form). Praktístk (til&#173;gangur). Gott (útlit).“ Sama hvað fólki finnst þá er erfitt að neita því að þessi orð lýsi eftir&#173;sóknar&#173;verðum einkennum – ekki þó þannig að hver og einn þurfi að setja sig í dýpstu stellingu upp&#173;lýsingarhönnuðar sér&#173;staklega fyrir hvern dreifimiða, hvert nafnspjald eða hvert geisla&#173;diskahulstrið. Heldur þannig að við eigum að sjá hvenær við getum auð&#173;veldað og lagað. Hvenær við getum bætt lélega upplausn á mynd sem er á leiðinni í prentun. Hvenær við þurfum að „kerna“ orð og annað í þeim dúr. Þetta á í raun að vera á „auto pilot“ á meðan við erum að hanna – ferkantað, praktískt og gott.</span></p>
        <p class="Meginmal"><span class="footnote-reference--nedanmals-tolustafur char-style-override-6">&#160;</span></p>
        <p class="Meginmal"><span class="footnote-reference--nedanmals-tolustafur char-style-override-6">Þannig að hvað er upplýsingahönnun? Hún er öll grafísk hönnun. Og það svar er alls ekki svo vitlaust.</span></p>
    </div>
</body>

</html>
