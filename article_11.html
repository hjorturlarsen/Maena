<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">

    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <p class="Millifyrirs-gn para-style-override-11">Vinur minn í Listaháskóla&#173;num í Glasgow sagði eitt sinn að kennslu&#173;&#173;&#173;aðferðirnar þar byggðust á þeirri hug&#173;mynd að hvað&#173;eina sem skapað væri krefðist reglna. Að til þess að skapa verk yrði að setja sér reglur, sem þyrfti að tilgreina eða ákveða hverjar væru og nota þær svo til að búa verkið til.</p>
        <p class="Millifyrirs-gn para-style-override-11">&#160;</p>
        <img class="Hofundur floatLeft" src="image/hofundar/x" alt="Sam Rees">
        <p class="Millifyrirs-gn"><span class="char-style-override-1">Að snúa baki við reglum</span><span class="char-style-override-9"> Lars Von Trier og Thomas Vinterberg bjóða upp á gott dæmi um notkun reglna til þess að búa til verk. Til þess að setja fram megin&#173;reglur&#173;nar fyrir Dogme’95 gerðu þeir einfaldlega lista yfir allt sem þeir þoldu ekki í kvikmyndagerð og völdu síðan hið gagnstæða</span><span class="Footnote-reference">1</span><span class="char-style-override-9">. Draga má reglur&#173;nar saman eins og hér segir:</span></p>
        <p class="Meginmal">&#160;</p>
        <p class="x-bein-tilvitnun para-style-override-14"><span class="Bold">1</span> Kvikmyndataka verður að fara fram utan kvikmyndavers.</p>
        <p class="x-bein-tilvitnun para-style-override-14"><span class="Bold">2</span> Aldrei má framleiða hljóðið aðskilið frá myndefninu eða öfugt.</p>
        <p class="x-bein-tilvitnun para-style-override-14"><span class="Bold">3</span> Kvikmyndataka verður að vera fríhendis. </p>
        <p class="x-bein-tilvitnun para-style-override-14"><span class="Bold">4</span> Kvikmyndin verður að vera í lit. Ekki má nota sérstaka lýsingu.</p>
        <p class="x-bein-tilvitnun para-style-override-14"><span class="Bold">5</span> Myndvinnsla og síur eru bannaðar.</p>
        <p class="x-bein-tilvitnun para-style-override-14"><span class="Bold">6</span> Kvikmyndin má ekki sýna athafnir sem gerast aðeins á yfirborðinu (morð, vopn o.s.frv.).</p>
        <p class="x-bein-tilvitnun para-style-override-14"><span class="Bold">7</span> Fjarlægð í tíma og rúmi er bönnuð (það er að segja, kvik&#173;myndin á að gerast hér og nú).</p>
        <p class="x-bein-tilvitnun para-style-override-14"><span class="Bold">8</span> Myndir sem flokkast undir tilteknar kvik&#173;mynda&#173;stefnur eru ekki leyfðar.</p>
        <p class="x-bein-tilvitnun para-style-override-14"><span class="Bold">9</span> Snið filmunnar verður að vera Academy 35 mm.</p>
        <p class="x-bein-tilvitnun para-style-override-14"><span class="Bold">10</span> Leikstjórinn má ekki vera á kreditlistanum.</p>
        <p class="x-bein-tilvitnun">&#160;</p>
        <p class="Meginmal"><span>Minna þekkt en álíka árangursrík er skrumskæling</span><span class="Footnote-reference">2</span><span> Paper Rad á þessu, Dogman’99, sem skilaði sér í sérkennilegum stíl í hreyfi&#173;myndagerð samkvæmt eftirfarandi boðum og bönnum:</span></p>
        <p class="Meginmal">&#160;</p>
        <p class="x-bein-tilvitnun"><span class="Bold">1</span> Engin Wacom-teiknibretti.</p>
        <p class="x-bein-tilvitnun"><span class="Bold">2</span> Engir skannar.</p>
        <p class="x-bein-tilvitnun"><span class="Bold">3</span> Eingöngu hreinir RGB-litir.</p>
        <p class="x-bein-tilvitnun"><span class="Bold">4</span> Ekki láta tölvu gera sjálfkrafa hreyfingu á milli ramma.</p>
        <p class="x-bein-tilvitnun"><span class="Bold">5</span> Nota eins mörg alpha-trix og hægt er.</p>
        <p class="Meginmal"> </p>
        <p class="Meginmal"><span>Þessar reglur virðast nánast vera eins og töfraformúlur. Auðvitað gilda tilteknar reglur í öllum stefnum eða „ismum“ (stundum er meira að segja gerð stefnu&#173;yfir&#173;lýsing) og allir skapandi einstak&#173;lingar sem hafa ákveðin sérkenni eða einkenni vinna svona – það er bara ekki alltaf sett fram á jafnafdráttar&#173;lausan hátt. Hugmyndin um að finna okkar eigin töfraformúlu er þó auðvitað heillandi.</span><span class="char-style-override-1"></span></p>
        <p class="Millifyrirs-gn para-style-override-9">&#160;</p>
        <p class="Millifyrirs-gn para-style-override-9"><span class="char-style-override-1">Staðfesting á reglum </span><span class="char-style-override-9">Það vekur áhuga að Dogme (og e.t.v. Dog&#173;man að einhverju leyti) afneitar kreddukenndum viðhorfum á sínu sviði. Margir reyna auðvitað frekar að stað&#173;festa slíkar kreddur með því að fá að láni stíl eða önnur atriði sem þeir dást að hjá öðrum. Stund&#173;um virðist þetta virka, en oft leiðir þetta líka af sér eftirhermun í stíl og öðrum einkennum sem áhorf&#173;&#173;endur líta hornauga sem stuld eða skort á frumleika. Reyndar virðast gilda tilteknar reglur innan reglna um eftirhermun. Félagslega samþykktar aðferðir sem þar má nefna eru til dæmis:</span></p>
        <p class="Millifyrirs-gn para-style-override-15">&#160;</p>
        <p class="x-bein-tilvitnun"><span class="Bold">1</span><span> Að fá lánað hjá mörgum listamönnum eða óvenju&#173;legri samsetningu listamanna.</span></p>
        <p class="x-bein-tilvitnun"><span class="Bold">2</span><span> Að fá lánað hjá listamanni úr fortíðinni (virðingarvottur).</span></p>
        <p class="x-bein-tilvitnun"><span class="Bold">3</span><span> Ef listamaðurinn er betri en sá sem hann fær lánað hjá.</span></p>
        <p class="x-bein-tilvitnun"><span class="Bold">4</span><span> Ef listamennirnir eru vinir eða teljast hluti ákveðins stærri hóps, vettvangs eða stefnu.</span></p>
        <p class="x-bein-tilvitnun"><span class="Bold">5</span><span> Ef listamaðurinn fær eitthvað lánað og notar það í öðrum skapandi geira (til dæmis gæti myndskreytir fengið lánað hjá myndlistarmanni og slíkt þótt í lagi).</span></p>
        <p class="x-bein-tilvitnun"><span class="Bold">6</span><span> Ef mikil landfræðileg fjarlægð er á milli lista&#173;mannanna (skiptir e.t.v. minna máli núna vegna alþjóðavæðingar).</span><span class="char-style-override-9"></span></p>
        <p class="Millifyrirs-gn para-style-override-15">&#160;</p>
        <p class="Meginmal"><span>Þegar þetta er hugleitt kemur upp í hugann tilvitnunin í Picasso sem fólk grípur oft til: „Góðir listamenn fá lánað, stórkostlegir lista&#173;menn stela.“ Steve Jobs gerði þessa tilvitnun fræga í um&#173;fjöllun sinni um tilurð Apple.</span><span class="Footnote-reference">3</span><span> Við fyrstu sýn virðist þetta vera í mótsögn við almennt álit, þar sem gefið er í skyn að því meira sem þú stelur, því betri lista&#173;maður sértu. Þar að auki er ekkert sem rennir stoðum undir að Picasso hafi í raun og veru sagt þetta. Aftur á móti má rekja</span><span class="Footnote-reference">4</span><span> tilvitn&#173;unina til lengri útgáfu frá T.S. Eliot, sem skýrir ef til vill aðeins betur við hvað var átt upphaflega:</span></p>
        <p class="Meginmal">&#160;</p>
        <p class="x-bein-tilvitnun">Óþroskuð skáld herma eftir, þroskuð skáld stela, léleg skáld af&#173;mynda það sem þau taka og góð skáld gera það að einhverju betra, eða að minnsta kosti að einhverju öðru. Gott skáld um&#173;breytir stuldinum í heildstæða upplifun sem er einstök, gjörólík því sem stolið var úr, en slæmt skáld hendir honum saman við eitthvað sem hefur ekkert samhengi. Gott skáld fær yfirleitt lánað frá höfundum sem eru fjarlægir í tíma, rita á ólíku tungu&#173;máli eða eiga sér önnur umfjöllunarefni. </p>
        <p class="Meginmal">&#160;</p>
        <p class="Meginmal"><span>Mér líkar hugmyndin um að „umbreyta stuldi í heildstæða upp&#173;lifun“</span><span> </span><span>en síðasta línan orkar nokkuð tvímælis, þar sem gefið er í skyn að í raun snúist þetta á endanum bara um að troða ekki öðrum um tær. Það er í lagi að stela frá ein&#173;&#173;hverjum sem talar ólíkt tungumál eða er fjarlægur í tíma, einkum vegna þess að þá vita lesendur ekki af því og þú ryðst ekki inn á markaðssvæði upp&#173;runa&#173;lega höfundar&#173;ins. Ég fæ ekki séð að þetta geri ætlun skálds&#173;ins nokkuð heiðarlegri eða geri það að virkilega „góðu skáldi“. Þetta virðist fyrst og fremst benda til þess að slík skáld búi yfir meiri kunnáttu eða geri sér raunhæfari hugmyndir um lesendur sína.</span>
            <br>
            <br>
        </p>
        <a class="fancybox" rel="group" href="image/timarit/11.%20sam%20rees%20%c3%b3tro%c3%b0nar._opt.jpeg"><img class="frame-14 floatLeft" src="image/timarit/11.%20sam%20rees%20%c3%b3tro%c3%b0nar._opt.jpeg" alt="11.%20sam%20rees%20%c3%b3tro%c3%b0nar.sl%c3%b3%c3%b0ir.jpg" /></a>
        <p class="Millifyrirs-gn para-style-override-9"><span class="char-style-override-1">Takmarkanir eða fylgni við reglur </span><span class="char-style-override-9">Annað dæmi má finna hjá franska myndasöguhópnum OuBaPo. Ólíkt óbeinni afneitun Dogme eða hinni dæmigerðu staðfestingu á norminu leitast hugmyndir OuBaPo við að þrengja mörkin, endurskilgreina normin. Markmið hópsins er að búa til reglur á nýjan hátt, horfa á samsetningu sem fyrir er og íhuga mögulegar um&#173;raðanir eða leiðir til að takmarka núverandi form. </span></p>
        <p class="Meginmal">&#160;</p>
        <p class="Meginmal"><span>Reyndar fékk hópurinn þessa hugmynd lánaða, með leyfi, hjá OuLiPo, bókmenntahópi sem myndaður var utan um svipaðar hug&#173;myndir. Einn meðlima OuLiPo, Marcel Benabou, heldur því fram</span><span class="Footnote-reference">5</span><span> að takmark&#173;anir „þvingi kerfið út úr venjubundinni starfsemi sinni og neyði það þar með til að draga fram í dagsljósið leynda styrkleika sína.“</span></p>
        <p class="Meginmal">&#160;</p>
        <p class="Meginmal"><span>Þetta er nokkurs konar gervivísindaleg nálgun og hóp&#173;urinn hefur verið gagnrýndur (með réttu) fyrir að skapa dálítið brellukennd eða þurr verk. Meðlimir</span><span class="Footnote-reference">6</span><span> OuBaPo viður&#173;kenna reyndar meira að segja að „takmarkanir veiti í besta falli innblástur frekar en að þær séu spennitreyja.“</span></p>
        <p class="Meginmal">&#160;</p>
        <p class="Meginmal">Samt sem áður er vert að kanna nokkrar áhugaverðar reglur hóps&#173;ins. Hér eru nokkur dæmi, en hægt er að finna mun fleiri á netinu.</p>
        <p class="Meginmal">&#160;</p>
        <p class="x-bein-tilvitnun"><span class="Bold">1</span> Takmarkanir á táknum – höfundurinn má ekki nota tiltekna mynd, orð eða bókstaf.</p>
        <p class="x-bein-tilvitnun"><span class="Bold">2</span> Margar línur – myndasögur sem lesa má í fleiri en eina átt.</p>
        <p class="x-bein-tilvitnun"><span class="Bold">3</span> Útskiptin<span>g</span><span> </span>texta<span> </span>–<span> </span>breyting á upphaflegum<span> </span>texta myndasögu.</p>
        <p class="x-bein-tilvitnun"><span class="Bold">4</span> Handahófskennd röð – myndasögur sem breytast samkvæmt handahófskenndu vali (t.d. teningslaga myndasögur sem má kasta til að búa til sögu).</p>
        <p class="Meginmal">&#160;</p>
        <p class="Meginmal"><span>Ef til vill er eftirtektarverðasti meðlimur OuBaPo-hópsins lista&#173;maðurinn Lewis Trondheim, sem öðl&#173;&#173;aðist frægð eftir að hafa skorað á</span><span class="Footnote-reference">7</span><span> sjálfan sig að teikna 500 blaðsíðna myndasögu til þess að læra að búa til teikni&#173;myndir. Þetta er frekar illa teiknuð hug&#173;flæðis&#173;myndasaga um kanínu sem virðist að mestu leyti teiknuð af fingrum fram og breiða úr sér, eins og hann hafi bara verið að reyna að fylla út í blaðsíðurnar. Samt virkar þetta á einhvern hátt.</span></p>
        <p class="Meginmal">&#160;</p>
        <p class="Millifyrirs-gn para-style-override-9"><span class="char-style-override-1">Innsæi eða fylgni við reglur </span><span class="char-style-override-9">Aukin áhersla á innsæi sést í verkum Davids Shrigley (sem lærði sjálfur í Listahá&#173;skólanum í Glasgow) sem notast einnig við dálítið handahófskenndar reglur í daglegum störfum sínum. Hann stað&#173;hæfir að hann skrifi einfald&#173;lega upp lista yfir það sem hann ætlar að teikna, og hafi síðan að markmiði að teikna</span><span class="Footnote-reference">8</span><span class="char-style-override-9"> ákveðinn fjölda blaðsíðna á hverjum degi. Fagurfræðileg nálgun hans styðst auðvitað við eitthvað sem er miklu betur skilgreint en það sem er áhuga&#173;vert er að eftir að hafa fundið sér jafnákveðinn stíl og raun ber vitni skuli hann nota viðmiðun&#173;ar&#173;reglur sem virðast ákaflega einfaldar til þess að skapa ný verk.</span></p>
        <p class="Meginmal"><span>Annars staðar, í bandaríska myndasögu&#173;heiminum, má finna Brian Chippendale. Hann er virtur tromm&#173;ari og í einu viðtali</span><span class="Footnote-reference">9</span><span> gaf hann í skyn að bæði tromm&#173;ul&#173;eikur og myndasögu&#173;gerð fæli ein&#173;faldlega í sér að fylla upp í rýmið. Trommustíll hans virðist svo sjálf&#173;sprottinn að einn álitsgjafi sagði: „Ég átta mig ekki á því þegar ég horfi á hann hvort hann hefur einhvern tímann heyrt í alvöru trommara eða hvort hann uppgötvaði alveg upp á eigin spýtur hvernig hann ætti að spila á trommur.“ Stað&#173;hæfingar af þessu tagi virðast oft tengjast innsæisverkum og minna á einhvers konar utangarðshugarfar.</span></p>
        <p class="Meginmal">&#160;</p>
        <p class="Millifyrirs-gn"><span class="char-style-override-1">Ótroðnar slóðir </span><span class="char-style-override-9">Í mínum huga vekur hugmyndin um reglur ósjálfrátt neikvæð viðbrögð. Mér hefur alltaf fundist þau dæmi um sköpunarkraft sem vekja helst innblástur og eru róttækust koma frá þeim sem standa utan við kerfið. Þetta er líka fólk sem vinnur gjarnan af meira innsæi.</span></p>
        <p class="Meginmal">&#160;</p>
        <p class="Millifyrirs-gn"><span class="char-style-override-1">Dæmi 1 – Emery Blagdon</span> </p>
        <p class="x-bein-tilvitnun">Eftir að hafa misst báða foreldra sína og þrjú systkini úr mis&#173;munandi gerðum krabbameins eyddi Emery Blagdon 30 árum í að vefja krukkur, lyfjaflöskur, rafhlöður, grjót og bílaíhluti inn í koparvír og gorma á þráhyggjukenndan hátt til þess að mynda um 600 margbrotin þrívíð form. Sum voru í laginu eins og geim&#173;skip, önnur eins og drauma&#173;fangarar fyrir vélmenni, en í heild kallaði hann þau „Snotrur“ (e. Pretties) og sagði þau vera hluta af raftækni&#173;legri lækningavél sem hann geymdi í skúrnum sínum.</p>
        <p class="x-bein-tilvitnun">&#160;</p>
        <p class="x-bein-tilvitnun">Þegar hann kom inn í skúrinn kveikti hann á flóknu ljósakerfi til að skapa sérstakan heim sem áhorfandinn upplifði. Sumir sögðu að sjónrænn krafturinn sem þeir skynjuðu við að koma inn í þessa þéttofnu málmveröld, í hrópandi ósamræmi við Nebraska-lands&#173;lagið fyrir utan skúrinn og skilar sér í sterkri og rafmagnaðri upp&#173;lifun. Líklega fyrir áhrif frá meðferð sem var vinsæl á þessum tíma (electropathy eða rafeindahómópatía) sögðust gestir finna hárin rísa<span class="Footnote-reference">10</span> þegar þeir komu inn. Sann&#173;leikurinn var sá að undir skúrnum sem geymdi skúlptúrana var falskt gólf með rafmagns&#173;vírum sem mynduðu raunverulega rafhleðslu í skúlptúrunum. </p>
        <p class="x-bein-tilvitnun">&#160;</p>
        <p class="x-bein-tilvitnun">Þessir einstaklega fallegu skúlptúrar eru nú vegsamaðir sem eitt markverðasta dæmið um sjónrænt listumhverfi, en á sínum tíma leit hann fremur á verk sitt sem vísinda&#173;legt en listrænt. Hann trúði einlægt á læknandi eiginleika<span class="Footnote-reference">11</span> verka sinna og skapaði þau að hluta til sem svar við sjávarföllunum og kvartila&#173;skiptum tunglsins. Hann sagðist sjálfur fá orku frá stöðurafmagninu og segul&#173;magn&#173;inu frá verkunum og hvorki skar hár sitt né fór í bað, enda hélt hann því fram að vélin sæi sér fyrir allri hreinsun sem maður þyrfti á að halda. Á heima&#173;slóðum var hann álitinn frekar venju&#173;legur náungi – hæfileika&#173;ríkur vélvirki með dálítið skrýtið áhuga&#173;mál – hann var enginn einsetumaður heldur einungis sérvitur hugsjónamaður, sem sökkti sér á skapandi hátt niður í sína eigin litlu veröld.<span class="char-style-override-9"></span></p>
        <p class="Meginmal"><span>Það er freistandi að telja sér trú um að fólk eins og Emery styðjist ekki við neinar reglur. En auðvitað þurfa allir reglur til að skapa. Kannski vinna róttækustu skapandi einstaklingarnir annaðhvort í mótsögn við reglurnar sem allir aðrir styðjast við eða gera sér ekki grein fyrir reglunum til að byrja með, en á endanum eru þeir auðvitað með sínar eigin takmarkanir, viðmið&#173;unar&#173;reglur og grunnstef. </span><span>Það virðist nánast vera þversögn við skapandi sérvisku að hún skuli samt styðjast við reglur. Að í sinni róttækustu mynd geti hún virst vera frjáls frá þeim en í rauninni fylgi hún einungis mun persónulegri viðmiðunarreglum.</span></p>
        <p class="Meginmal"><span class="Feitletur">&#160;</span></p>
        <p class="Millifyrirs-gn para-style-override-9"><span class="char-style-override-1">Dæmi 2 – Wesley Willis </span><span class="Feitletur"></span></p>
        <p class="x-bein-tilvitnun">Svartur tónlistarmaður frá Chicago sem þjáðist af geðklofa, vó 150 kg, var 1,95 m á hæð, heilsaði fólki gjarnan með því að skalla það og söng lög um að flengja Kóngulóarmanninn. Þótt hann næði einungis 40 ára aldri gaf hann út 50 plötur síðustu sjö ár ævi sinnar sem hver innihélt um 20 lög. Meðal umfjöll&#173;unarefna voru McDonalds, ofurhetjur, hnífar, byssur, Arnold Schwarzenegger, Jesús og sítt að aftan, titlarnir voru margir hverjir ruddalegir eins og „Suck a donkey’s bootyhole“ (Sjúgðu asnarassgat) og stundum fylgdi slagorð fyrir einhverja vöru í lokin eins og „Polaroid. See what develops“ (Polaroid. Sjáðu þær framkallast) eða „Burger King, Have It Your Way, Right Away.“ (Burger King, eins og þú vilt það, þegar þú vilt það.) </p>
        <p class="x-bein-tilvitnun">&#160;</p>
        <p class="x-bein-tilvitnun">Hann átti erfiða æsku og var stundum heimilislaus en hóf lista&#173;mannsferilinn á að selja kúlupenna&#173;teikningar á götunni<span class="Footnote-reference">12</span> af borgarlandslagi Chicago með bílum úr framtíðinni. Á hátindi ferilsins (jafnvel þótt mörg lögin hljómuðu eins, bara með mismun&#173;andi textum) gerði hann samning við sömu plötu&#173;útgáfu og <span class="char-style-override-8">Beastie Boys</span> – American Records. Eftir tónleika stóðu áhorfendur í röð til að leyfa honum að skalla sig, sem hann gerði gjarnan til að tengjast öðru<span class="Footnote-reference">13</span> fólki eða eignast nýja vini. Hann hafði svo gaman af þessu að hann var stöðugt með dökka kúlu á enninu til marks um alla þá sem hann hafði skallað.</p>
        <p class="Meginmal">&#160;</p>
        <p class="Meginmal">Emery Blagdon sýnir tilhneigingar sem sjást hjá mörgum öðrum utangarðsmönnum og kalla mætti þráhyggju – eða fókus á eitt&#173;hvert eitt tiltekið atriði. Aðra birtingarmynd þráhyggju má finna hjá Wesley Willis – en í stað þess að unnið sé stöðugt að einu verki eru mörg verk unnin á löngum tíma í ákafri endurtekningu í kringum eina hugmynd. Þrjátíu ára vinna að einu verki inni í skúr. Sjö ára vinna við að semja þúsund lög.</p>
        <p class="Meginmal">&#160;</p>
        <p class="Meginmal">Þessir róttæku skapandi einstaklingar veita endurnæringu þegar kreddurnar verða þrúgandi. Þeir beina athyglinni að nauðsyn þess að finna og hlusta á okkar eigin rödd. Til þess að halda slíkri sýn til streitu í svona langan tíma hlýtur sköpunarkraftur af þessu tagi að krefjast þess að ekki séu gerðar neinar málamiðlanir. Kannski hafa þeir sterka sjálfsvitund og sjálfsmynd. Það þýðir ekki að þeir séu endilega sjálfselskir, hugsi aðeins um sjálfa sig og eigin þarfir, en þetta fólk hlýtur alltént að hunsa neikvæðu raddirnar í krin&#173;gum sig eða eiga í takmörkuðum samskiptum við aðra og hlusta einfaldlega ekki á gagnrýni þeirra.</p>
        <p class="Meginmal">&#160;</p>
        <p class="Meginmal">Þótt utangarðsmenn búi til eigin reglur setja þeir þó spurningar&#173;merki við hina gamalkunnu tuggu að „þú verðir að þekkja reglur&#173;nar til að brjóta þær“. Í mörgum tilvikum virðast þessir skap&#173;andi utan&#173;&#173;garðsmenn ekki þekkja „reglurnar“ til að byrja með, þeir eru sjálfsmenntaðir og fylgja fyrst og fremst innsæinu. Við&#173;mið&#173;unar&#173;reglurnar sem þeir styðjast við til að takmarka eigin skapandi sýn eru óháðar dæmigerðri hugmynda&#173;fræði. Úr tengsl&#173;um við heim vísinda- og fræðimanna, og margir hverjir einnig við raun&#173;veru&#173;leikann, skapa þeir reglur og sam&#173;setningar reglna sem öðrum dytti aldrei í hug – eins og að fá fólk til að bíða í biðröð að loknum tónleikum til að láta skalla sig ókeypis.</p>
        <p class="Meginmal">&#160;</p>
        <p class="Millifyrirs-gn para-style-override-9"><span class="char-style-override-1">Hvatning til að fara ótroðnar slóðir </span><span class="char-style-override-9">Takast verður á við spurn&#173;ingarnar sem utangarðsmenn (og róttækir innanbúðarmenn) vekja hjá skapandi stofnunum, sér í lagi þegar hugleitt er hvernig við myndum okkar eigin fagurfræði eða setjum okkur reglur til að vinna eftir. </span></p>
        <p class="Meginmal">&#160;</p>
        <p class="Meginmal">Reyndar getur verið erfitt að skapa eigin viðmiðunarreglur undir einhverju yfirvaldi. Það er erfitt að finna sína eigin leið ef hún liggur gegn viðteknum hugmyndum og hugsunarhætti. Flokka&#173;drættir virðast ýta sérstaklega undir þetta. Innri kreddur hvers skapandi flokks virðast vera takmarkandi og beina fólki inn á sömu brautir hugsunar og þeirra sem á undan komu – það notar sama orðfæri og gengst undir sömu reglurnar og það tók í arf frá kennurum sínum. Ekki svo að skilja að allar þessar reglur séu ónauðsynlegar, en þær geta þó reynst tvíeggjað sverð og eru of oft einkenni eða sjónarmið tiltekins viðhorfs sem greina má hjá nemendunum. Of oft má sjá hjá þeim greinilega fylgni við ríkjandi kreddur innan þess sviðs sem þeir hafa valið að leggja stund á.</p>
        <p class="Meginmal"><span>Lárétt samvinnukerfi þar sem allir hafa jöfn völd og geta lagt jafnmikið af mörkum virðast frekar stuðla að frumlegri hugsun af þessu tagi. Raunar hafa rannsóknir sýnt fram á að flatt stjórn&#173;skipulag hefur reynst koma betur út en stigveldi, jafnvel í hörðu viðskiptaumhverfi</span><span>.</span><span class="Footnote-reference">14</span><span> Þetta er virkileg áskorun fyrir margar skapandi stofnanir, sér í lagi þær sem reyna að kenna skapandi greinar. Þær ættu að vera fremstar í flokki í þessum hugsunar&#173;hætti, bæði skipulagslega og einnig í samskiptum við nemendur sína, en þó er raunin svo oft önnur.</span></p>
        <p class="Meginmal">&#160;</p>
        <p class="Meginmal"><span class="char-style-override-1">Hvernig finnum við þá okkar eigin töfraformúlur? </span><span>Sem skapandi einstaklingar (og mann&#173;eskjur) ættum við öll stöðugt að draga reglur okkar í efa, vera meðvituð um hvaða kreddur við aðhyllumst og gæta þess hvaða kreddur við látum ganga til annarra. Það er hvorki okkur sjálfum í hag né öðrum í kringum okkur að takmarka okkur eða vera einstreng&#173;ings&#173;leg í við&#173;horfum okkar til sköpunar. Allra síst ættum við að þvinga aðra til að að&#173;hyllast einstrengingslegar hugmyndir um hvað er rétt og rangt. Vitanlega er engin ein rétt leið fyrir hvern og einn. En við ættum að gæta þess, á hvaða leið sem við erum, að sýna umburðarlyndi gagnvart þeim sem fara aðrar leiðir.</span></p>
        <p class="Meginmal">&#160;</p>
        <p class="Meginmal">Töfraformúla hvers og eins virkar ekki endilega töfrandi fyrir alla aðra. Þess vegna ætti framar öllu að teljast heil&#173;brigt að draga normið staðfastlega í efa, og á það bæði við um nemendur og kennara. Fyrir kennara í skapandi grein&#173;um er þetta virkileg áskorun, þar sem slíkt getur oft brot&#173;ist fram sem visst skeytingar&#173;leysi gagnvart yfirvaldi. En það er líka áskorun fyrir nemendur sem vilja fá góðar einkunnir og staðfestingu frá einhverjum sér æðri, og halda ranglega að slíkt fleyti þeim lengra í lífinu sjálfu. Staðreyndin er sú að stærstur hluti hins skapandi geira virðist alls ekki virka þannig, þar sem velgengni virðist frekar ráðast af gæðum verkanna, fólkinu sem þú þekkir eða getunni til að koma þér á framfæri en góðum árangri innan menntastofnunar.</p>
        <p class="Meginmal">&#160;</p>
        <p class="Meginmal">Afneitun, staðfesting, takmarkanir, innsæi … ef til vill er dálítið öfgakennt að skera einhverjar þessara hugmynda burt úr skapandi starfi. Ég er ekki einu sinni viss um að það gagnist mikið að flokka þessar athafnir. Við tileinkum okkur öll og afbyggjum vinnu&#173;að&#173;ferðir okkar sjálfra og annarra eftir því sem við þroskumst. Við leggjum til hliðar það sem vekur engan áhuga og blöndum saman áhuga&#173;verðu hugmyndunum. En á einn eða annan hátt hefur skýr sýn margra þeirra sem minnst var á orðið til þess að þeir skera sig úr – ekki aðeins í orði heldur einnig fagurfræði&#173;lega séð. Svo það er kannski það sem mestu máli skiptir þegar reynt er að búa til formúlu. Það sem ræður úrslitum er ef til vill öðru fremur hversu mikið fólk helgar sig starfinu og einbeitir sér að því.</p>
    </div>
</body>

</html>
