<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">
    <link rel="stylesheet" href="//maxcdn.bootstrapcdn.com/font-awesome/4.3.0/css/font-awesome.min.css">
    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <img class="Hofundur floatLeft" src="image/hofundar/x" alt="Thomas Pausz">
        <p class="Meginmal">Í þessari grein er litið á hreyf&#173;ing&#173;ar og hugmyndir sem notast ekki við hefðbundnar baráttuaðferðir til að breyta hugarfari og gildismati. Þess í stað er um að ræða nýja formgerð hönn&#173;unarverkefna þar sem áhersla er lögð á að útfæra aðlaðandi kerfi af nýjum toga með umbreytingu efna, sköpun goð&#173;sagna og frásagnar&#173;tengdri hönnun. Við leggjum til að hér verði notað hugtakið <span class="Skaletur">staðganga</span> eða <span class="Skaletur">stað&#173;gönguhugsun</span> til að lýsa þessum fjöl&#173;mörgu hönnunar&#173;verkefn&#173;um sem miðast að því að breyta framleiðslu- og neyslu&#173;venjum okkar á framsækinn hátt. <span class="Skaletur">Stað&#173;ganga</span> í hönnun vekur hrifningu almennings líkt og töfra&#173;brögð. Ég tek bæði dæmi úr efnisfræði og matvælarann&#173;sóknum. Fram&#173;setningin fylgir þremur megin&#173;slóðum: hugsun í anda hring&#173;laga kerfa, tilraunum með staðgönguefni og vanga&#173;veltum um leiðir til að miðla upplýs&#173;ingum um þessar til&#173;raunir. Gegnum tilviks&#173;rann&#173;sóknir sem skýra þessi umfjöllunarefni eru áhrif hönn&#173;uða, fram&#173;leiðenda og neyt&#173;enda sem taka þátt í stað&#173;göngu&#173;starfi íhuguð. Hugmyndirnar þróuðust einkum í vinnu með nemum í vöru&#173;hönnun og sam&#173;starfs&#173;fólki hjá hönnunardeild LHÍ í tveimur námskeiðum:</p>
        <p class="Meginmal">&#160;</p>
        <p class="x-bein-tilvitnun"><span class="Bold">1</span> Spiritúalismi, handverk og úrgangur (sumar 2014)</p>
        <p class="x-bein-tilvitnun"><span class="Bold">2</span> Matvælakerfi og tækni (haust 2014)</p>
        <p class="Meginmal"><span class="footnote-reference--nedanmals-tolustafur">&#160;</span></p>
        <p class="Meginmal"><span class="char-style-override-1">Staðgönguhugsun í Matvælaiðnaðinum Yfirborðsstað&#173;ganga:</span><span class="footnote-reference--nedanmals-tolustafur"> </span><span class="char-style-override-1">yfirborð/áferð/bragð </span>Þegar er komin hefð fyrir fram&#173;leiðslu efna sem koma í staðinn fyrir kjöt í markaðs&#173;kimunum fyrir grænmetisfæði og vegan-mataræði. Þessi framleiðsla á eftir að eflast og ná inn á meginmarkaðinn á komandi árum þar sem hámarki í kjötframleiðslu hefur verið náð. Stór tækni&#173;fyrirtæki eins og Google og Microsoft eru nú þegar byrjuð að fjárfesta í því sem kallað er „MATVÆLI.02“: umfangsmiklu framtaki til að umbreyta öllu matvælakerfinu með því að fram&#173;leiða háþróuð staðgönguefni.</p>
        <p class="Running-header---Bls-"><span class="footnote-reference--nedanmals-tolustafur char-style-override-1">&#160;</span></p>
        <p class="Meginmal">Í nýlegri grein í franska tímaritinu <span class="Skaletur">Le Nouvel Observateur</span><span class="Footnote-reference">1 </span>kannar höfundurinn nokkur fyrirtæki sem taka þátt í þessum tilraunum:<span class="Skaletur"> </span>Beyond Meat er til dæmis fyrirtæki sem framleiðir „kjöthakk“ eða „kjúklingabringur“ með því að nota eingöngu prótín úr gulum baunum. Það er ekkert nýtt við framleiðslu&#173;ferlið enda hafa úlfa&#173;baunir lengi verið vel þekktur prótíngjafi. Helsta byltingin felst aftur á móti í markaðssetningunni.</p>
        <p class="Running-header---Bls-"><span class="footnote-reference--nedanmals-tolustafur char-style-override-1">&#160;</span></p>
        <p class="x-bein-tilvitnun">Við segjum ekki að við framleiðum grænmetisfæði. Við segjum að við framleiðum kjöt. Hins vegar kemur þetta kjöt annars staðar frá og krefst ekki ræktunar í stórum stíl og illrar meðferðar á dýrum. Við erum að endurskilgreina hugmyndina um kjöt.</p>
        <p class="Running-header---Bls-"><span class="footnote-reference--nedanmals-tolustafur char-style-override-1">&#160;</span></p>
        <p class="Meginmal">Þannig orðar framkvæmdastjóri fyrirtækisins, Varun Singla, þessa nálgun.</p>
        <div class="image floatLeft">
            <a class="fancybox" rel="group" href="image/timarit/Thomas%20infography%20-tran_opt.png"><img class="frame-11 floatLeft" src="image/timarit/Thomas%20infography%20-tran_opt.png" alt="Thomas%20infography%20-transparent.png" /></a>
            <div class="caption">
                <p class="Nedanmalsgrein"><span class="footnote-reference--ne-anm-ls-t-lustafur">Frá arfa til auðæfa: hvernig gúmmí er unnið úr rússneskum fíflum</span></p>
                <p class="Nedanmalsgrein"><span class="footnote-reference--ne-anm-ls-t-lustafur">1 Ræturnar eru látnar liggja í heitu vatni til að fjarlægja óhreinindi</span></p>
                <p class="Nedanmalsgrein"><span class="footnote-reference--ne-anm-ls-t-lustafur">2 Hýði rótanna er fjarlægt með porstulínskúlum</span></p>
                <p class="Nedanmalsgrein"><span class="footnote-reference--ne-anm-ls-t-lustafur">3 Ræturnar eru aftur settar í vatn, við það skilur gúmmíið sig frá og flýtur á yfirborði vatnsins</span></p>
                <p class="Nedanmalsgrein"><span class="footnote-reference--ne-anm-ls-t-lustafur">4 Gúmmíið er fleytt ofanaf vatninu og að lokum þvegið til að fjarlægja öll óhreinindi</span></p>
                <p class="Nedanmalsgrein"><span class="footnote-reference--ne-anm-ls-t-lustafur">5 Gúmmíið er 95% hreint og tilbúið til vinnslu</span></p>
            </div>
        </div>
        <p class="Meginmal"><span>Í þessari staðhæfingu sem virðist frekar einföld: „við fram&#173;leiðum kjöt“ birtist hin gagngera nýbreytni sem matvæla&#173;iðnaður framtíðarinnar felur í sér. Þetta snýst ekki um að breyta venjum neyt&#173;enda með því að reyna að sannfæra þá um að til&#173;einka sér nýjar skoðanir á grundvelli siðfræði eða rök&#173;færslu. Þvert á móti er hugmyndin sú að veita neytand&#173;anum öryggi með því að endur&#173;skapa fullkomin staðgönguefni, til að við getum haldið áfram að borða „hamborgara“ eða „kjúk&#173;ling“ án þess að þurfa að sætta okkur við ólíkt bragð eða áferð stað&#173;göngu&#173;efnisins (endur&#173;sköpun full&#173;kominnar áferðar matvæla er nýjasta áskorunin þar sem efna&#173;greining hefur nú þegar afhjúpað leyndar&#173;mál bragðsins). Styrkur yfirborðs&#173;stað&#173;göngu af þessu tagi felst í því að hana þarf ekki að setja fram sem róttæka breyt&#173;ingu. Reyndar er athyglis&#173;vert að staðganga kemur oft fyrir í matarupp&#173;skriftum – </span><span class="Skaletur">ef þetta er ekki til má nota hitt í staðinn</span><span>, en í grunninn er upp&#173;skriftin sú sama. Þetta samstarf mat&#173;væla&#173;iðnaðarins og tækni&#173;geirans á eftir að breyta mat&#173;væla&#173;kerfinu, en verður það í raun&#173;inni til bóta?</span></p>
        <p class="Meginmal">&#160;</p>
        <p class="Meginmal"><span class="char-style-override-1">Djúpstaðganga </span>Gjörólík nálgun við að breyta venjum í tengsl&#173;um við matvæli kemur fram hjá kokkinum og rithöfundinum Dan Barb&#173;er í bók hans frá 2014, <span class="Skaletur">The Third Plate, Field Notes on the Future of Food.</span><span class="Footnote-reference">2</span><span class="footnote-reference--nedanmals-tolustafur"> </span></p>
        <p class="Meginmal"><span class="footnote-reference--nedanmals-tolustafur">&#160;</span></p>
        <p class="Meginmal">Bókin hefst með sjálfs&#173;gagnrýninni skoðun á núverandi venjum í matargerð með lífrænt ræktuðum mat&#173;vælum: Að skipta út öllu hráefni á matseðlum fyrir lífrænt ræktað hráefni frá heimaslóðum er vitaskuld af hinu góða. Barber færir þó rök fyrir því að þetta dugi ekki til og sé ekki sjálf&#173;bært. Hann heldur því fram að til lengri tíma litið skapi þessar aðferðir svipað ójafnvægi og skapast við þær eins&#173;leitu ræktunaraðferðir sem nú eru stundaðar og muni þrýsta á býli sem stunda lífræna ræktun að útvega vin&#173;sælustu hráefnin í stað þess að framleiða það sem eðlilegt er að framleiða í nátt&#173;úrulega vistkerfinu á hverj&#173;um stað. Vinsældir lífrænt ræktaðs grænmetis og ávaxta, sem eru þó að&#173;eins 10% af allri mat&#173;væla&#173;framleiðslu, yfirskyggja til dæmis hinn gríðarlega vanda sem steðjar að korn&#173;rækt (hveiti, spelt, maís).</p>
        <p class="Meginmal">&#160;</p>
        <p class="Meginmal">&#160;</p>
        <p class="Meginmal">Barber leggur þess í stað til að kokkar og eldhús á hverj&#173;um stað lagi sig að því sem hentar býlunum og vist&#173;kerf&#173;inu best og að við endur&#173;skoðum frá grunni hvað við setj&#173;um á diskinn okkar: „Matar&#173;gerðin ætti að þjóna landslaginu.“ Þessar hug&#173;leiðingar skila sér í róttækum niðurstöðum:</p>
        <p class="Meginmal">&#160;</p>
        <p class="x-bein-tilvitnun"><span class="char-style-override-9">1</span> Veitingahús ættu yfirleitt ekki að bjóða upp á mat&#173;seðil heldur þess í stað breyti&#173;legan lista yfir hráefni sem gestirnir blanda sjálfir saman í samræmi við eðli&#173;leg hlutföll: nota þær til&#173;teknu korntegundir sem rækt&#173;aðar eru á staðnum og nýta alla hluta slátur&#173;dýr&#173;anna, ekki bara bestu bitana. Þannig endur&#173;speglar rétturinn árstíðina, um&#173;hverfið og sögu þess.</p>
        <p class="x-bein-tilvitnun"><span class="char-style-override-9">2</span><span> Kornið er aðaluppistaða matar&#173;gerðar&#173;innar, ef til vill með smávegis kjöti til að bragðbæta og stundum litlum græn&#173;metis&#173;réttum sem meðlæti (en ekki öfugt).</span></p>
        <p class="Meginmal">&#160;</p>
        <p class="Meginmal">Þegar ég les þessa bók sem hönnuður kemst ég ekki hjá því að yfirfæra þennan hugs&#173;unarhátt á framleiðslu- og vinnslu&#173;umhverfi annarra hluta, sem á við svipaðan vanda að etja og mat&#173;væla&#173;kerfið. Hvað myndi „enginn matseðill“ þýða í því sam&#173;hengi? Getum við ímyndað okkur stað þar sem fólk fær aðgang að árstíða&#173;bundnu efni af heima&#173;slóðum og hönnuðir búa til hluti úr þessu efni? Við slíkar að&#173;stæð&#173;ur myndu efnis&#173;fræð&#173;ingar, hönnuðir og hand&#173;verks&#173;fólk vinna saman að því að búa til vörur á heima&#173;&#173;slóð&#173;um í samræmi við tiltækar auð&#173;lindir og raun&#173;verulegar þarfir í stað þess að sækja til risavaxinna nafnlausra efnis&#173;birgða&#173;stöðva og alþjóðlegra vöru&#173;merkja.</p>
        <p class="Meginmal">&#160;</p>
        <p class="Meginmal"><span class="char-style-override-1">Staðganga utan matvælaiðnaðarins </span><span>Fyrsta ástæðan til að skipta út efni er að skipta yfir í efni sem fæst nær heima&#173;slóð&#173;um, af þeirri aug&#173;ljósu ástæðu að þannig má spara flutn&#173;ings&#173;kostn&#173;að og minnka vist&#173;spor. Eitt dæmi sem kemur aftur og aftur upp í sögunni er leitin að nýjum auð&#173;lindum á heimaslóðum til að búa til gúmmí með öðrum hætti (venjulega er það búið til úr latexi sem fæst úr gúmmí&#173;trjám). Í kalda stríðinu var gert mikið átak í að fram&#173;leiða annars konar gúmmí bæði í Banda&#173;ríkjun&#173;um og Sovétríkjunum, þar sem báðar þjóðir vildu draga úr þörfinni fyrir að reiða sig á innflutt náttúru&#173;legt latex. Fíflar sem uxu á heima&#173;slóðum voru vinsæl&#173;asta stað&#173;göngu&#173;efnið og um tíma voru milljónir fjárfestar í að rannsaka og rækta þá. Í sagn&#173;&#173;fræðiriti sínu, </span><span class="Skaletur">Growing American Rubber, Strategic Plants and the Politics of National Security (2009)</span><span>, rekur Mark Finlay sögu þess&#173;arar leitar þar sem meðal annars koma fyrir „Thomas Edison, Henry Ford, þekktir grasa&#173;fræð&#173;ingar, smábændur á Hawaii og al&#173;mennir borgarar, sem allir lögðu sitt af mörkum í leitinni að efnahagslegu sjálfstæði … “</span></p>
        <p class="Meginmal">&#160;</p>
        <p class="Meginmal">Þótt gervigúmmí hafi verið mikið notað frá miðri 20. öldinni er bíla&#173;iðnaðurinn nú farinn að líta á ný til rann&#173;sókna á fíflum, þar sem eftir&#173;spurn eftir gúmmíi um heim allan verður fljótlega meiri en núverandi fram&#173;leiðsla annar. Ford fyrir&#173;tækið er til dæmis með heila rannsókna- og þró&#173;unar&#173;deild vís&#173;inda&#173;manna og hönnuða sem eru nú að skoða aðra möguleika í gúmmíframleiðslu.</p>
        <p class="Running-header---Bls-"><span class="footnote-reference--nedanmals-tolustafur char-style-override-1">&#160;</span></p>
        <p class="Millifyrirs-gn para-style-override-9"><span>Efnavinnsluráðið: Fordæmi úr sögunni </span><span class="char-style-override-9">Við rannsóknir á skapandi nýtingu efna í land&#173;búnaði rákumst við á hinn einstaka George Washing&#173;ton Carver. Hann vann við land&#173;búnaðar&#173;störf og gerði tilraunir með ræktun nýrra nytjaplantna og notkun úrgangs úr hefðbundnum nytja&#173;plöntum til að skapa ný vinnsluferli og af&#173;urðir. Hann stofnaði Efna&#173;vinnslu&#173;ráðið (e. </span><span class="Skaletur">the Chemur&#173;gical Council</span><span class="char-style-override-9">), sem skrifaði fréttapistla í því skyni að upplýsa bændur um þessar tilraunir löngu áður en hug&#173;myndin um opnar lausnir (e. </span><span class="Skaletur">Open Source</span><span class="char-style-override-9">) fæddist. Hans helsta tak&#173;mark var að auka tekjur og bæta félagsleg skilyrði smá&#173;bænda með því að:</span></p>
        <p class="Meginmal">&#160;</p>
        <p class="x-bein-tilvitnun"><span class="char-style-override-9">1</span> Stuðla að <span class="Skaletur char-style-override-8">fullnýtingu</span> uppskerunnar (hann varð þekktur fyrir að gefa út handbók um 100 mis&#173;munandi afurðir sem hægt væri að búa til eingöngu úr jarðhnetum).</p>
        <p class="x-bein-tilvitnun">&#160;</p>
        <p class="x-bein-tilvitnun"><span class="Bold">2</span> Búa til ný kerfi til að nýta auðlindir sem almennt var litið á sem <span class="Skaletur">úrgang</span> í mat&#173;vælaiðnaðinum og hóf af þessum sökum tilraunir með óhefðbundið eldsneyti sem gilda enn í dag.</p>
        <p class="x-bein-tilvitnun"><span class="Bold">3</span> Sporna gegn einsleitri ræktun og nytjaplöntum sem aðeins gagnast í einum tilgangi.</p>
        <p class="Running-header---Bls-"><span class="footnote-reference--nedanmals-tolustafur char-style-override-1">&#160;</span></p>
        
        <div class="image floatLeft">
            <a class="fancybox" rel="group" href="image/timarit/Mynd 3-gul_opt.jpeg"><img class="frame-12" src="image/timarit/Mynd 3-gul_opt.jpeg" alt="Mynd 3-gul_opt.jpeg" /></a>
            <div class="caption">
                <p class="Nedanmalsgrein"><span class="footnote-reference--ne-anm-ls-t-lustafur">Umbreytt landbúnaðarvél til að reyta illgresi á viðkvæmum akri (af www.farmhack.net).</span></p>
            </div>
        </div>

        <p class="Meginmal">Efnavinnsluráðið starfaði á árunum 1950 til 1977. Með&#173;limir þess hönnuðu mörg óhefðbundin vinnsluferli og afurðir sem <span class="Skaletur">stað&#173;göngu&#173;efni</span> fyrir tilbúin efni, sem enn eru notuð í dag (þar af er laxerolía sú sem hefur fjöl&#173;breytt&#173;asta notagildið og hnetu&#173;smjör sú vinsælasta).</p>
        <p class="Meginmal">&#160;</p>
        <p class="Meginmal">Undir lok 6. áratugarins tók hinn vaxandi olíuefnageiri aftur á móti að hafa síaukin áhrif á efna&#173;rann&#173;sóknir og land&#173;búnaðar&#173;stefnur. Áhugi á efna&#173;vinnslu og fram&#173;leiðslu í minni mæli ásamt þeim félagslegu gildum sem henni fylgdu dvínaði. Ríkis&#173;stjórnir og stórfyrirtæki lögðu áherslu á magn&#173;fram&#173;leiðslu, hámarks&#173;fram&#173;leiðni og hagnað, með af&#173;leiðing&#173;um sem við þekkj&#173;um í dag: Dregið hefur úr fjöl&#173;breytni nytjaplantna, nátt&#173;úru&#173;leg næringarefni í jarð&#173;vegi hafa eyðst að hluta til, sem skapar þörf á tilbúnum áburði fyrir nytja&#173;plöntur, og landbúnaður í smærri snið&#173;um berst í bökkum. </p>
        <p class="Meginmal">&#160;</p>
        <p class="Meginmal"><span>Þótt efnavinnsla hafi ekki notið hylli um langt skeið varð hún þó inn&#173;blástur fyrir ýmsa hugmynda&#173;fræði sem lifað hefur áfram auk nokk&#173;urra annarra hreyf&#173;inga. Ráðið </span><span class="Skaletur">New Uses Council </span><span>var beint af&#173;sprengi hennar og starfar enn í dag sem lítið hags&#173;munaráð án þess að vera beinlínis viðurkennd stofnun innan iðn&#173;aðar&#173;ins. Enn nýrri dæmi sem endur&#173;spegla áherslur efna&#173;vinnslu má finna hjá hreyfing&#173;um eins og sam&#173;starfsnetinu </span><span class="Skaletur">Farm-Hacking Network</span><span>, vettvangi á netinu þar sem sm&#173;ærri fram&#173;leið&#173;endur í land&#173;búnaði geta fund&#173;ið opnar tækni&#173;lausnir til að aðlaga og um&#173;breyta verk&#173;færum sem gerð eru fyrir eins&#173;leita ræktun í stórum stíl þannig að þau henti framleiðslu sem er smærri í sniðum.</span></p>
        <p class="Millifyrirs-gn">&#160;</p>
        <p class="Millifyrirs-gn">Úrgangur og hugmyndafræði í anda hringlaga kerfa <span class="char-style-override-9">Efnavinnsluráðið hafði þrjú megin&#173;markmið: </span></p>
        <p class="x-bein-tilvitnun"><span class="Bold">1</span> Úrgang&#173;ur sem auðlind; </p>
        <p class="x-bein-tilvitnun"><span class="Bold">2</span> Full&#173;nýt&#173;ing; </p>
        <p class="x-bein-tilvitnun"><span class="Bold">3</span> Breytileg notkun jarðvegs / tillit tekið til vistkerfisins með fjöl&#173;breyttri ræktun.</p>
        <p class="Meginmal">&#160;</p>
        <p class="Meginmal">Þessi markmið eru skil&#173;grein&#173;andi fyrir vaxandi svið nú&#173;tíma&#173;hönnunar þar sem stuðlað er að samþættingu náttúrulegra og manngerðra fram&#173;leiðslu&#173;ferla í sömu hringrás, þ.e. „hug&#173;mynda&#173;fræði í anda hringlaga kerfa“. </p>
        <p class="Meginmal">&#160;</p>
        <p class="Meginmal"><span>Hugmyndin um að nýta úr&#173;gang á skapandi hátt á sér langa sögu og nær til ýmissa sögulegra fram&#173;leiðslu&#173;líkana, frá stað&#173;bund&#173;inni/hefð&#173;bund&#173;inni framleiðslu yfir í gervi&#173;efna-/magnframleiðsluna og þaðan yfir í náttúrulega/vist&#173;væna framleiðslulíkanið. Í ritgerð sinni, </span><span class="Skaletur">Synthetic Worlds</span><span>, minnir Esther Leslie okkur á að styrkur efna&#173;iðnaðar&#173;ins liggur ein&#173;mitt í þessari getu til að nýta úr&#173;gang til að hámarka framleiðni:</span></p>
        <p class="Meginmal">&#160;</p>
        <p class="x-bein-tilvitnun">Hægt er að nota úrgang til að skapa aðra verðmæta framleiðslulotu. Í þriðja bindi ritsins <span class="char-style-override-8">Auðmagnið</span> (þ. <span class="char-style-override-8">Das Kapital</span>) eftir Karl Marx fjallar hann um hvernig kapítalískir framleiðslu&#173;hættir auka nýtingu úrgangsefna frá framleiðslu og neyslu: „Eftirtektarverðasta dæmið um nýtingu úrgangs er að finna í efnaiðnaðinum. Hann nýtir ekki aðeins eigin úrgang, sem fundin eru ný not fyrir, heldur einnig úrgang úr mörgum öðrum iðngreinum. Til dæmis er koltjöru, sem áður var nánast gagnslaus, umbreytt í anilínlitarefni, og á síðari tímum jafnvel í lyf.“</p>
        <p class="Meginmal">&#160;</p>
        <p class="Meginmal">Úrgangur frá iðnaðarframleiðslu hefur einkum verið nýttur á vett&#173;vangi efna&#173;iðnaðarins vegna þess að hann fór vel með vinnsluferlum gervi&#173;efna. Í seinni tíð hafa hönnuðir þó velt fyrir sér hvort yfirleitt sé þörf á að nýta efnafræðilega vinn&#173;slu til að umbreyta úrgangi. Lífræn hönnunar&#173;verkefni snúast um að þróa staðgöngu&#173;bindiefni og -resín til að breyta megi iðnaðarúrgangi í nýtanleg efni. Þýska fyrir&#173;tækið Tecnaro hefur til dæmis rutt braut&#173;ina með nýju efni sem eingöngu er unnið úr úrgang&#173;sviði (þ.m.t. trjákvoðunni) og hægt er að sprautu&#173;móta til að búa til íhluti sem krefjast mik&#173;illar ná&#173;kvæmni. Hér á landi hafa nemar í vöru&#173;hönn&#173;un við LHÍ unnið með úrgang úr matvæla&#173;iðnað&#173;inum til að búa til pappír, plöntunæringarefni og önnur ný lífbrjótanleg efni. Það sem er frábært við þessi ferli er að þau virðast verða sífellt inn&#173;byggð&#173;ari og sífellt færri íblöndunar&#173;efni eru notuð við þau. Með fleiri tilraunum og einhverri fjár&#173;festingu frá iðnaðinum gætu þessi efni mögulega komið í staðinn fyrir þau ólífbrjótan&#173;legu efni sem fyrir eru.</p>
        <p class="Meginmal">&#160;</p>
        <p class="Meginmal">Þessi nytjavísindi þróast samhliða nýrri hand&#173;verks&#173;hreyfingu, þar sem verkfærin sem þróuð eru til að búa efnin til gefa einnig kost á að upphugsa nýjar leiðir til að móta þau og nýjar leiðir í hönnun. Grund&#173;&#173;vallar&#173;spurningin nú snýst um stærð eða umfang: Er næsta skrefið í staðgöngu&#173;þróun&#173;inni að skapa breiðari vett&#173;vang þar sem þessi nýju efni og vinnsluferli eru gerð að&#173;gengi&#173;leg og samnýtt innan samfélagsins? Að öðrum kosti verða stað&#173;göng&#173;uefnin áfram nýtt á vettvangi handverks í smærri sniðum þar sem virði vörunnar eykst vegna þess hve efnið er fágætt, en hættan er sú að hún falli í gleymsku með hönnuðinum og tískunni.</p>
        <p class="Meginmal">Hvað með úrgang frá neyslu? Úr&#173;gangur sem verður til við neyslu er af tvennum toga: úreltir hlutir og mannlegur úrgangur. Ólíkt iðnaðar&#173;úrgangi gaf efna&#173;iðnaðurinn þessum úrgangi lítinn gaum og allt kapítal&#173;íska hagkerfið sömu&#173;leiðis. Fyrir því má finna tvær ástæður:</p>
        <p class="Meginmal">&#160;</p>
        <p class="x-bein-tilvitnun"><span class="Bold">1</span> Úrelding hluta er for&#173;senda markaðs&#173;hagkerfisins.</p>
        <p class="x-bein-tilvitnun"><span class="Bold">2</span> Nútímahugmyndir um hrein&#173;læti sem lyfja&#173;iðnað&#173;ur&#173;&#173;inn hefur ýtt undir flokka úrgangs&#173;efni sem óhrein&#173;indi sem réttast sé að fela og urða eða skola niður.</p>
        <p class="Meginmal">&#160;</p>
        <p class="Meginmal">Nú er í auknum mæli litið á úrelta hluti sem mikils&#173;verða efnaauðlind fyrir tilstilli örrar þróunar endur&#173;vinnslu- og endurnýtingarkerfa. En við skulum hafa í huga að þessi kerfi voru ekki alltaf viður&#173;kennd: „Úreltir“ hlutir sem féllu til við neyslu voru fyrst nýttir af umhv&#173;erfis&#173;verndar&#173;sinnum og aðgerða&#173;rsinnum sem gagnrýndu kapítalísk framleiðslu&#173;kerfi. Í kjölfarið fylgdu hönnuðir með handverk í smáum stíl sem gerði endur&#173;unnið efni eftirsóknarvert. Loks hefur stefnu&#173;mótun iðnaðarins fylgt þessari þróun, þó aðallega til að skapa sér góða ímynd. </p>
        <p class="Meginmal">&#160;</p>
        <p class="Meginmal">Nú á dögum eru hönnuðir farnir að líta til áreiðan&#173;legustu úrgangs&#173;auð&#173;lindar&#173;innar sem til verður við neyslu: mannlegs úrgangs. Til skamms tíma voru þetta aðeins jaðar&#173;hugmyndir en nú eru verkefni þar sem þvag er nýtt sem elds&#173;neyti, til yfirborðs&#173;með&#173;höndl&#173;unar eða til þess að framleiða drykkjar&#173;vatn að öðlast aukið vægi þegar horft er til fram&#173;tíðar. Endapunktur neyslu&#173;hring&#173;rásarinnar er við það að öðlast aftur sinn sess í dag&#173;legri menningu okkar.</p>
        <p class="Meginmal">&#160;</p>
        <p class="Meginmal"><span class="char-style-override-1">Niðurlag: Sköpun nýrra goðsagna </span>Í bók sinni <span class="Skaletur">Goðsagnir</span> (fr.<span class="Skaletur"> Mythologies</span>)<span class="Footnote-reference">3 </span>sundurgreindi franski höfundurinn Roland Barthes mýtuna um neyt&#173;enda&#173;&#173;hyggjuna í Frakklandi á 6. áratug 20. aldar með tákn&#173;fræðilegum aðferðum. Í kaflanum „Sápa og hreinsi&#173;efni“ sýnir Barthes til dæmis hvernig auglýsingar sköpuðu nauðsynlegar mýtur til að al&#173;menningur sam&#173;þykkti að nota kemíska bletta&#173;hreinsa í stað hefð&#173;bundinnar sápu. Dálætið á hinum full&#173;komna hvíta lit, mýtan um „hvítara en hvítt“, var til dæmis ein af þessum nýju mýtum sem komu fram. Við samþykkjum stað&#173;göngu í efnis- og matar&#173;menn&#173;ingu okkar þegar við förum að trúa á mýtur&#173;nar sem liggja henni til grundvallar. </p>
        <p class="Meginmal">&#160;</p>
        <p class="Meginmal">Hlutverk hönnuða er að skýra frá mögu&#173;leikunum sem felast í nýjum stað&#173;göngu&#173;efnum sem búin eru til úr úrgangi eða auð&#173;lindum í heimabyggð og ýta undir hugsun í anda hringlaga kerfa hjá iðnað&#173;inum og hjá almenningi. Vinnsluferlin, verk&#173;færin og kerfin sem þarf til að framleiða þessi nýju staðgönguefni eru enn á vinnslu&#173;stigi og þess vegna er brýnt að skapa mýtur og sögur í kringum þau.</p>
        <p class="Meginmal">&#160;</p>
        <p class="Meginmal">Til þess að skapa <span class="Skaletur">nýjar goð&#173;sagnir</span> og láta þær berast víða þarf að nýta alla tiltæka miðla eins og mynd&#173;bönd, sýningar, ritað mál, frásagnir og skráningar á vefnum eða jafnvel gjörn&#173;inga. Þetta er ef til vill eitt af því áhuga&#173;verð&#173;asta sem hugs&#173;un í anda hring&#173;laga kerfa leiðir af sér: Fyrir utan já&#173;&#173;kvæð umhverfis&#173;áhrif endur&#173;skilgreinir hún líka hlutverk hönnuða sem sögumanna ekki síður en skapara.</p>
        <p class="Meginmal">&#160;</p>
    </div>
</body>

</html>
