<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">

    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <img class="Hofundur floatLeft" src="image/hofundar/x" alt="Eysteinn Þórðarson">
        <p class="Meginmal"><span>Verk sem flokka má sem vísinda&#173;</span><span>&#173;</span><span>skáldskap er</span>u<span> gífurlega fjöl</span>&#173;<span>breytileg og innan þeirra má finna mis</span>&#173;<span>mun</span>&#173;<span>andi stefnur sem takast á við gjör</span>&#173;<span>ólíka hluti. </span><span>Verkin eiga það þó sameiginlegt</span><span> að takast flest á við okkar eigin </span><span>veruleika á einhvern hátt – þrátt </span><span>fyrir að gerast jafnvel í fjarlægu umhverfi. Philip K. Dick, einn áhrifamesti vísindaskáld</span>&#173;<span>skapar</span>&#173;<span>höfundur sam</span>&#173;<span>tímans, sagði að öll samfélög í vísindaskáldskap tækjust á við atburði sem gætu ekki gerst í okkar veruleika en hug&#173;myndirnar reki þó rætur sínar þangað.</span><span class="Footnote-reference">1</span><span> Þannig eru verk á sviði vísindaskáldskapar vangaveltur um það sem gæti </span><span>hug</span><span>&#173;</span><span>san</span><span>&#173;</span><span>lega gerst í ókominni framtíð</span><span> og grundvallast oft á vísindum og tækni sem þegar má sjá í þróun. </span><span>Skáld</span><span>&#173;</span><span>verk á sviði vísindaskáldskapar</span><span> takast því að segja má við hluti sem gætu mögu</span>&#173;<span>lega gerst í framtíðinni út frá því sem við þekkjum og má sjá sem leið fyrir manninn til þess að takast á við umhverfi sitt og framtíð þess.</span></p>
        <p class="Meginmal">&#160;</p>
        <p class="Meginmal"><span>Vísindaskáldsögulegar kvik&#173;</span><span>myndir hafa lengi verið mikil&#173;vægar til miðlunar á hug&#173;myndum og áhuga&#173;vert er að skoða þróun þessara hug&#173;mynda um framtíðina í gegnum kvikmyndasöguna. Kvikmynd Fritz </span><span>Lang,</span><span class="Skaletur"> Metro&#173;polis </span><span>(1927) var gífurlega</span><span> áhrifa&#173;mikið verk á sögu vísinda&#173;kvik&#173;mynda og vísinda&#173;skáld&#173;verka. Til að mynda sást þar í fyrsta skipti vélmenni á hvíta tjald&#173;inu. Í kvik&#173;myndinni </span><span class="Skaletur">Blade Runner </span><span>(1982) sjást áhrif </span><span class="Skaletur">Metropolis</span><span> greinilega en þar er að finna margar tilvísanir, bæði sjónrænar og huglægar. Og þar er þá hugmyndin um vélvætt afbrigði mannsins orðin öllu flóknari. </span><span>Kvik&#173;myndin </span><span class="Skaletur">Blade Runner</span><span> er lauslega</span><span> </span><span>byggð á bókinni </span><span class="Skaletur">Do Androids Dream</span><span class="Skaletur"> of Electric Sheep? </span><span>(1968) eftir</span><span class="Skaletur"> </span><span>Philip K. Dick, en kvik&#173;myndin er </span><span>gjarnan talin ein sú áhrifa&#173;mesta innan vísinda</span><span>kvikmynda&#173;geirans. Verk Dick eru gjarnan séð </span><span>sem sam&#173;félagsádeila sem einkennist af of&#173;sóknar&#173;æði og veru&#173;leika&#173;&#173;firringum í kjölfar samfélagsástands sem er gegnsýrt </span><span>af tækni og neyslu eitur&#173;lyfja. Það mætti segja</span><span> </span><span>að margar hug&#173;myndir hans hafi verið á undan</span><span> sinni samtíð en </span><span class="Skaletur">sæberpönk-stefnan</span><span>, undir&#173;flokkur í vísinda&#173;skáldskap, tók sterkan lit af verkum hans. Bókmennta&#173;fræðingurinn Úlfhildur Dags&#173;dóttir nefnir í bók sinni </span><span class="Skaletur">Sæborgin: Stefnu&#173;mót líkama og tækni í ævintýri og veruleika</span><span> að þrátt fyrir að </span><span class="Skaletur">Do Androids Dream of Electric Sheep?</span><span> hafi orðið vinsæl vegna velgengni </span><span class="Skaletur">Blade Runner</span><span> þá séu áhrif Dick á sæberpönk stefnuna einnig bersýnileg.</span><span class="Footnote-reference">2</span></p>
        <p class="Meginmal"><span class="Footnote-reference">&#160;</span></p>
        <p class="Meginmal"><span>Sæberpönk-stefnan kom fram á níunda </span><span>áratuginum í kjölfar tölvubyltingarinnar. </span><span>Og má þá segja að sæberpönk hafi verið viðbragð vísindaskáldskaparins við þeim breytingum sem áttu sér stað í kjölfarið. Enska orðið yfir sæberpönk er „cyberpunk“ </span><span>en það er samsett úr orðunum „cyber&#173;netics“</span><span> sem þýðir stýriskerfafræði og orðinu „pönk“ sem vísar til anarkískrar götu&#173;menningar.</span><span class="Footnote-reference">3</span><span> Sæberpönkið er þá yfirleitt staðsett í nálægri framtíð – og fjallar þá um stöðu mannsins í tækni&#173;væddum heimi. </span><span>Það voru verk nokkra rithöfunda sem mótuðu</span><span> stefnuna á níunda áratuginum og kynntu hana almenningi, og má þar nefna Bruce Sterling, Pat Cadigan og William Gibson, en skáldsaga hans, </span><span class="Skaletur">Neuromancer</span><span> (1984), er gjarnan talin sem einn af hornsteinum stefnunnar.</span><span class="Footnote-reference">4</span></p>
        <p class="Meginmal"><span class="Footnote-reference">&#160;</span></p>
        <p class="Meginmal">Kvikmyndir í sæberpönk-flokknum byggja á sterkri sjónrænni arfleifð. <span class="Skaletur">Blade Runner</span> þótti tilkomumikil sjónræn upplifun meðal gagnrýnenda og hefur gjarnan verið nefnd <span>sem sjónrænn grunnur kvikmynda&#173;sen&#173;unnar,</span><span class="Footnote-reference">5</span> <span>en hún einkennist af tæknibrellum og tilþrifa&#173;</span>mikilli umhverfishönnun. Eitt sjón&#173;rænt <span>einkenni sem oft er notast við í sæber&#173;pönk-</span>kvikmyndum er <span class="Skaletur">neo noir</span> stíll&#173;inn, eða „ný noir“, en þar er vísað í <span class="Skaletur">film noir</span> stílinn og vísar <span class="Skaletur">neo noir</span> þá í sam&#173;setningu á hinu <span class="Skaletur">gamla </span>og hinu<span class="Skaletur"> komandi</span>. Sæberpönk hefur þá einnig sterka tenginu við sjón&#173;menningu á þann hátt að stefnan leggur áherslu á upplifun mannsins af tækni, sem byggist þá meðal <span>annars á sjón&#173;rænni upplifun á upp&#173;&#173;</span>lýsingum og miðlun þeirra.<span class="Footnote-reference">6</span> Þarna er því um að ræða flokk sem fjallar á áhuga&#173;verðan hátt um samband mannsins við tækni og miðlun og eru þessi einkenni dregin fram með áherslu á sterka sjónræna upplifun.</p>
        <p class="Meginmal">&#160;</p>
        <p class="Meginmal"><span class="char-style-override-1">Eftirlit í Vísindakvikmyndum </span><span>Áhugavert er að skoða hug&#173;myndir um eftirlit í sæberpönk kvik&#173;myndum, en eftirlit hefur áhrif á sam&#173;félagið í heild sinni og byggist þá meðal annars á </span><span>tækni, miðlun og annarri tækni&#173;</span><span>menningu. Í vísinda&#173;skáld&#173;</span><span>sögum Dick endur&#173;speglaði hann</span><span> gjarnan ofsóknaræði (sem rithöfundurinn er sagður hafa þjáðst af) og hafa verk hans þá kannski sér&#173;staklega sterku teng&#173;ingu við samfélags&#173;ástand okkar daga eftir hryðjuverka&#173;árásir 11. september 2001. Flestir kannast við strangt eftirlit á flugvöllum en með síaukinni tækni&#173;</span><span>möguleikum er eðli eftirlits að breytast enn frekar á hverju ári. </span><span>Tölvan er ekki aðeins vinnutól heima&#173;</span><span>fyrir eða á skrif&#173;stof&#173;unni heldur fylgir</span><span> hún nú meirihluta fólks í vösum </span><span>þeirra á ferð um bæinn, en í gegnum </span><span>snjall&#173;síma og spjaldtölvur renna </span><span>gífurlegt magn upplýsinga sem hægt</span><span> er að lesa í.</span></p>
        <p class="Meginmal">&#160;</p>
        <p class="Meginmal"><span>Félagsfræðingurinn David Lyon nefnir</span> þá í bók sinni <span class="Skaletur">Surveillance Studies: An Over&#173;view</span> (2007) að það sé vissu&#173;lega mikilvægt að skoða þann sem horft er á en einnig fyrir&#173;bærið sem sinnir eftir&#173;litinu og sam&#173;bandið þar á milli.<span class="Footnote-reference">7</span> Þá má minna á að <span>auglýsingaiðnaðurinn hefur á vissan </span>hátt tengingu við eftirlit þar sem vinsæl aðferð auglýsinga&#173;iðnaðarins til þess að sjá hvar best sé að hafa <span>áhrif er með greiningu á markhópum </span>í sam&#173;félaginu – oft út frá neyslu fólks sem nú fer að talsverðu leyti fram á netinu.</p>
        <p class="Meginmal">&#160;</p>
        <p class="Meginmal">Í <span class="Skaletur">Blade Runner</span> eltir hausaveiðarinn Rick Deckard uppi svokölluð gervi&#173;menni og drepur þau, en þau eru líftæknilegar eftir&#173;<span>hermur af mann&#173;fólki. Ákveðin tækni er notuð</span> <span>í kvik&#173;myndinni til þess að finna gervi&#173;menni</span>n <span>og er Voight-Kampff prófið áhugavert dæmi</span> um slíka tækni. Prófið aðgreinir gervimenni frá raunverulegum manneskjum en gervi&#173;mennin líta eins út og mann&#173;fólk. Prófinu er lýst sem samúðar&#173;prófi og gefur til kynna að gervi&#173;mennin skorti samúð, sem er eitt einkenni persónuleika&#173;röskunar&#173;innar <span>sið&#173;blindu. Prófið greinir því á milli þess sem</span> <span>telst vera „eðlilegt“ og „óeðlilegt“ af mann&#173;</span>eskjum í samfélaginu. David Desser nefnir </p>
        <p class="Meginmal">í grein sinni „Race, Space and Class: The Politics of the SF Film from Metropolis to <span>Blade Runner“ að þetta sé ein birtingar&#173;mynd</span> útskúfunar og getur verið litið á prófið sem <span>afbrigði af misrétti.</span><span class="Footnote-reference">8</span><span> Eftirlitið í </span><span class="Skaletur">Blade Runner</span><span> </span><span>er á vissan hátt frábrugðið hefðbundnu </span>eftirliti í okkar samfélagi þar sem aðallega er fylgst með <span class="Skaletur">hver þú ert</span> í <span class="Skaletur">Blade Runner</span> en <span>í okkar samfélagi er áherslan kannski heldur </span>á <span class="Skaletur">hvað þú gerir.</span></p>
        <p class="Meginmal"><span class="Skaletur">&#160;</span></p>
        <p class="Meginmal">Ef litið er á kvikmyndina <span class="Skaletur">Minority Report </span>(2002) má finna áhugaverðar tengingar við okkar samfélag. Kvikmyndin fylgir sögu rithöfundarins Dick sæmilega eftir en er þó miðuð út frá samtíma sínum – árunum eftir <span>aldarmótin tvöþúsund. Sagan gerist í Banda&#173;</span><span>ríkjunum árið 2054 en þar hefur lög&#173;</span>reglan fundið leið til þess að handtaka morðingja áður en þeir fremja glæpinn. Þetta er þó aðeins hægt fyrir hjálp skyggna sem sjá <span>morðin fyrir, en það er í höndum sveitarinnar</span> <span>að lesa úr upplýsingunum og finna gerandann</span> áður en hann lætur til skarar skríða. Fyrir utan skyggnin sem sjá fyrir glæpina þá er samfélagið sjálft gegn&#173;sýrt tölvutækni sem gerir grein fyrir öllum ferðum almenn&#173;ings. <span>Augnskannar sjást í kvikmyndinni hvarvetna</span> í almenn&#173;ings&#173;rýmum sem gera grein fyrir öllum sem eru á ferli og einnig getur lög<span>regluvaldið sent augnskanna inn á séreignir,</span> svo sem heimili og því um líkt í leit að fólki.</p>
        <p class="Meginmal">&#160;</p>
        <p class="Meginmal"><span class="char-style-override-1">Eftirlitskerfi samtímans </span>Aðalpersóna kvikmyndarinnar, John Anderton, er hátt settur innan deildarinnar og lendir í vand&#173;ræðum þegar hann sjálfur birtist í sýnum skyggnanna sem tilvonandi morðingi. Og legst hann þá á flótta undan <span>samstarfs&#173;mönnum sínum. Kvikmyndin tekst</span> því á við samband þeirra sem fylgjast með <span>og þeirra sem fylgst er með, sambandið sem</span> David Lyon bendir á. Kvikmyndin <span class="Skaletur">Scanner </span><span class="Skaletur">Darkly</span><span> (2006) (sem einnig er byggð á sögum</span> Philip K. Dick) fjallar einnig á áhugaverðan hátt um samband áhofanda og viðfanga eftir&#173;lits. Þar er fylgst með dópistanum Bob <span>Arctor og lögreglumanninum Fred. Það sem</span> er sérstaklega áhugavert við myndina er að <span>Bob og Fred eru sami maðurinn. Og má</span> því <span>segja að bæði </span><span class="Skaletur">Minority Report</span><span> og </span><span class="Skaletur">A Scanner </span><span class="Skaletur">Darkly</span> fjalli um menn sem lenda í því að verða að viðfangi eftirlits sem þeir sjálfir sinna – og minnir það á kenningar franska <span>heimspekingsins Michel Foucault um Alsæið</span> <span>og hvernig </span><span>fólk verður að sínum eigin fanga&#173;vörðum</span> vegna ákveðins eftirlits, refsinga og sjálfsaga. Samfélagið í <span class="Skaletur">Scanner</span> <span class="Skaletur">Darkly</span> <span>er heltekið af ofsóknaræði í kjölfar eitur&#173;</span>lyfja&#173;faraldurs og hafa yfirvöld sent <span>leyni&#173;lög&#173;reglu&#173;&#173;</span>menn út í samfélagið undir nafnleynd með hjálp ákveðinnar tölvunartækni sem hjálpar þeim að hyljast<span class="Skaletur">. </span><span>Afleiðingarnar verða hins vegar þær að sökum</span> þess að kerfið gerir ekki ráð fyrir því að menn geti setið báðum megin við borðið verða þeir sjálfir að eigin viðfangi eftirlits og refsinga. </p>
        <p class="Meginmal">&#160;</p>
        <p class="Meginmal"><span>Þegar horft er á áðurnefndar kvikmyndir með</span> gagnrýnu auga fara fjótt að sjást tengingar við umhverfið sem við þekkjum í kringum okkur. Eftirlit í okkar samfélagi tengist fyrst og fremst vöktun á hegðun (að minnsta kosti er því haldið fram opinberlega), fremur en vöktun á uppruna eða tilveru eins og gert er í <span class="Skaletur">Blade Runner</span>. Í <span class="Skaletur">Minority Report</span> er hins&#173;vegar heimi lýst þar <span>sem eftirlit er algerlega um&#173;lykjandi og notað</span> sem verkfæri til algerrar stjórnunar á sam&#173;félags&#173;þegnum. Í kvikmyndinni sjást augn&#173;skannar sem elta jafnvel fólk uppi. Líkindi <span>með þessu er hægt að finna í okkar samfélagi</span> <span>þar sem snjallsímar eru í raun tól sem auðvelt</span> er að nota til að stunda njósnir og fylgjast með ferðum fólks. Ríkis&#173;stjórnir geta þá til að mynda nýtt snjall&#173;síma til þess að rýna í fjöldann. </p>
        <p class="Meginmal">&#160;</p>
        <p class="Meginmal"><span>Í bókinni </span><span class="Skaletur">Dragnet Nation </span><span>(2014) skoðar</span> <span>Julia Angwin hvernig nettengd tæki</span> eru notuð til þess að stunda eftirlit.<span class="Footnote-reference">9</span> <span>Í bókinni bendir hún á að ef að snjall&#173;</span>sími er tengdur þráðlausu neti úti í borginni er mjög auðvelt að fylgj&#173;ast með ferðum hans og þar af leiðandi ferðum þess sem á hann. Dæmi um hvernig hægt sé að nota hversdags&#173;lega tækni samtímans til að njósna eru uppljóstranir Edward Snowden um njósnir þjóðar&#173;örygg&#173;is&#173;stofnunnar Bandaríkjanna þar sem í ljós kom að persónu&#173;upplýsingar fólks voru <span>skoðaðar í gegnum samfélagsmiðla.</span><span class="Footnote-reference">10</span> <span>Mögu&#173;leikar til eftirlits haldast í hendur</span> <span>við tækni&#173;notkun- og þekkingu sam&#173;</span>tímans. Með aukinni tækni&#173;notkun finnast nýjar leiðir til að fylgjast enn betur með fólki.</p>
        <p class="Meginmal">&#160;</p>
        <p class="Meginmal"><span>Þegar eftirlit er til umræðu er áhuga&#173;</span><span>vert og jafnvel mikilvægt að skoða hvernig hægt er að verjast þessu eftirliti. Varnir gegn eftirliti birtast á frumlegan hátt í um&#173;rædd&#173;um </span><span>sæber&#173;pönk kvik&#173;myndum og felst það</span><span> yfir&#173;leitt í breytingu á ásjónu. Þetta eru oft líkam&#173;legar breytingar, fölsk </span><span>birtingar&#173;mynd eða leynd. Í ofan&#173;töldum</span><span> kvikmyndum sést þessi blekkingar&#173;</span><span>leikur en þó ekki í </span><span class="Skaletur">Blade Runner.</span><span> Þar eru gervimennin svo lík mannfólkinu</span><span> </span><span>að ekki er hægt að greina þau í sundur</span><span> nema út frá til&#173;finningum og skorti á samúð. Í verkum sæber&#173;pönks er áheyrsla oft lögð á líkam&#173;ann sjálfan sem varnartóli gegn eftirliti. Sem dæmi grípur Anderton í </span><span class="Skaletur">Minority Report</span><span> til þeirra ráða að umbreyta líkama sínum til þess að komast óséður framhjá valdinu, en hann </span><span>skiptir um augu og notar tæki til þess</span><span> </span><span>að breyta andliti sínu. Þessu er snúið</span><span> við í </span><span class="Skaletur">A Scanner Darkly</span><span> þar sem Bob </span><span>Arctor er hann sjálfur úti í sam&#173;félag&#173;</span><span>inu en klæðist hulinsgalla þegar hann</span><span> mætir til starfa á lögreglu&#173;stöðinni sem Fred.</span></p>
        <p class="Meginmal">&#160;</p>
        <p class="Meginmal">Í grunninn eru varnir gegn eftirliti af sama toga í okkar veruleika, þar sem það felst í því að fela hver sé á ferð. Tilgangur grímu&#173;klædda banka&#173;ræn&#173;ingjans er nafnleysi, en hvað varðar tækninotkun þá felst frelsi frá vöktun einnig í nafnleynd. Tölvunar&#173;fræð&#173;ingurinn David Chaum hefur oft verið nefndur sem áhrifa&#173;valdur á sæberpönk stefnuna.<span class="Footnote-reference">11</span> Árið <span>1981 gaf Chaum út greinina „Untrace&#173;</span>able Electronic Mail, Return <span>Addresses, and Digital Pseudonyms“</span> og þar nefndi hann að ef sam&#173;félagið myndi notast sífellt meir við tölvu&#173;tækni þá væri auðvelt fyrir utanað&#173;komandi aðila að stunda eftilit með fólki í gegnum gögnin sem flæða í gegnum tölvurnar.<span class="Footnote-reference">13</span> Í greininni leitar <span>hann lausna í dulmálsfræði, en hann</span> taldi <span>dul&#173;kóðun vera lykilinn að nafnlausum</span> <span>sam&#173;skiptum. Hugmyndir Chaum voru</span> langt á undan sinni samtíð en í dag eru einmitt forrit sem notast við dul&#173;kóðun aðalvörnin <span>gegn njósnum utanað&#173;komandi aðila. Þetta er dæmi</span> <span>um vörn gegn eftirliti í heimi þar sem</span> <span>tækni er notuð af valdhöfum til þess</span> að fylgjast með samfélags&#173;þegnum, oft án þeirra <span>vitneskju og hafa þá jafnvel ógnandi</span> <span>áhrif á þá – til dæmis þegar fólk verður</span> meðvitað um það að hægt sé að fylgjast með skrifum þeirra og samskiptum.</p>
        <p class="Meginmal">&#160;</p>
        <p class="Meginmal"><span>Eftirlit í gegnum nettengd tæki tengist</span><span> líka heimi auglýsinga. Í </span><span class="Skaletur">Minority Report</span><span> má sjá áhugavert atriði sem tengir eftirlit við dægur&#173;&#173;menningu og hægt er að finna svipað dæmi í okkar veruleika. Í atriðinu er John Anderton á flótta undan yfirvaldinu </span><span>í versl&#173;unar&#173;miðstöð og sjást þá augn&#173;</span><span>skannar í almennings&#173;rýminu greina hver sé þar á ferð. Auglýsendur virðast vera samtengir eftir&#173;litinu og </span><span>hafa þá getu til þess að sækja í upp&#173;</span><span>lýsingar um fólk til að reikna út hvað</span><span> það gæti langað í hverju sinni. </span><span>Anderton er augljóslega undir miklu</span><span> </span><span>álagi við flóttann og heyrast þá aug&#173;</span><span>lýsinga&#173;skilti kalla á hann – með nafni.</span><span> „Flýðu undan þessu öllu John Ander&#173;ton“ kallar ferðaþjónusta. Og „stressaður John Anderton? … “ kallar annað skilti og þar fram eftir </span><span>götunum. Þannig er Anderton áreittur</span><span> af útsmognum auglýsendum sem virðast geta reiknað út hvað hrjáir </span><span>hann og reynt þannig að höfða til hans.</span><span></span></p>
        <p class="Meginmal">&#160;</p>
        <p class="Meginmal">Í bókinni <span class="Skaletur">Dragnet Nation</span> er skoðað hvernig eftirlit í gegnum nettengd <span>tæki tengist auglýsingabransanum.</span><span class="Footnote-reference">13</span> Julia Angwin komst að því að á vefnum eru ótal forrit sem reikna út <span>hvað fólk gæti langað í út frá því sem</span> það gerir á vafra – hvað það skoðar á netinu. Tæknirisar, á borð við Facebook og Google, nota þetta óspart og halda gagnagrunn með <span>upplýsingum um notendur. Sem dæmi</span> má nefna að ef forritið kemst að því <span>að kona er ólétt þá er hægt að senda</span> <span>á hana auglýsingar um vörur tengdar</span> þeirri stöðu sem hún er í.</p>
        <p class="Meginmal">&#160;</p>
        <p class="Meginmal">Þessi þróun hefur auðvitað áhrif á <span>grafískra hönnun. Grafíski hönnuður&#173;inn</span> Tibor Kalman heldur því fram að grafískir hönnuðir ættu að bera ábyrgð á þeim boðskap sem þeir miðla áfram fyrir fyrirtæki og benti <span>á að grafískir hönnuðir geti eins verið</span> í sama flokki og lögfræðingar eða bókhaldarar sem jafnvel ljúga fyrir fyrirtækin sem þeir starfa fyrir.<span class="Footnote-reference">14</span> Kalman benti á þann mátt sem grafískir hönnuðir hafa í hendi sér og mikilvægi þess að hanna á eigin <span>forsendum fremur en að vera aðeins</span> <span>verkfæri fyrir aðra. Með tilkomu snjall&#173;</span>síma og fleiri tækja hafa forrit orðið að sífellt mikilvægri millilið fólks á <span>milli og um leið gefa þau fyrirtækjum</span> og auglýs&#173;endum aukin völd. Það er <span>mikil&#173;vægt að hönnuðir innan greinar</span> grafískrar hönnunar séu meðvitaðir um tækni&#173;fram&#173;farir og mögu&#173;leikum <span>þeirra því þær tengjast faginu á marg&#173;</span><span>víslegan hátt, bæði sem </span><span class="Skaletur">tól</span><span> og </span><span class="Skaletur">miðill</span> – og þá líka sem tæki til eftirlits. </p>
    </div>
</body>

</html>
