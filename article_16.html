<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Mæna</title>
    <!--********** STYLES **********-->
    <link rel="stylesheet" type="text/css" href="css/bootstrap.css">
    <link rel="stylesheet" type="text/css" href="css/maena.css">
    <link rel="stylesheet" type="text/css" href="css/style.css">

    <link rel="stylesheet" type="text/css" href="fancybox/source/jquery.fancybox.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-buttons.css" media="screen" />
    <link rel="stylesheet" type="text/css" href="fancybox/source/helpers/jquery.fancybox-thumbs.css" media="screen" />
    <!--********** SCRIPTS **********-->
    <script type="text/javascript" src="js/jquery-2.1.3.js"></script>
    <script type="text/javascript" src="js/bootstrap.js"></script>
    <script type="text/javascript" src="fancybox/source/jquery.fancybox.pack.js?v=2.1.5"></script>
    <script type="text/javascript" src="fancybox/source/helpers/jquery.fancybox-buttons.js"></script>
    <script type="text/javascript" src="fancybox/source/helpers/jquery.fancybox-media.js"></script>
    <script type="text/javascript" src="fancybox/source/helpers/jquery.fancybox-thumbs.js"></script>
    <script type="text/javascript" src="js/main.js"></script>
</head>

<body>
    <div class="container">
        <img class="Hofundur floatLeft" src="image/hofundar/x" alt="Ingi Kristján Sigurmarsson">
        <p class="Meginmal"><span>Oft er talað um grafíska hönnun sem myndræna miðlun – enda snýst fagið að miklu leyti um að koma upplýsingum til fólks á sem auðskiljan&#173;leg&#173;astan máta og þá hefur myndmálið yfirhöndina. Upplýsinga&#173;miðlun og grafísk hönnun eru þannig samofin fyrirbæri en segja má að þessar greinar mætist í tákn&#173;fræðinni. Þannig notast hönnuðir gjarnan við myndrænar táknmyndir – oft nefnd </span><span class="Skaletur">íkon </span><span>eða </span><span class="Skaletur">merki</span><span> – til að koma skilaboðum til viðtak&#173;andans. Til þess að beita slíkum tákn&#173;myndum er nauðsynlegt að hugsa út frá því hvernig þær miðla upplýsing&#173;unum. Ef kafað er ofan í virkni tákna með því að kanna myndheim þeirra og innbyrðis tákn&#173;kerfi, má varpa ljósi á hvaða þættir skipta höfuð&#173;máli í hönnun táknmynda. </span></p>
        <p class="Meginmal">&#160;</p>
        <p class="Meginmal"><span>Táknmyndir eru ein stærsta afurð sam&#173;eigin&#173;legs menningarheims mannkyns og eru því all&#173;staðar greinanlegar og nýttar sem vatn á myllu bók&#173;mennta, lista og hönnunar. Sumar þeirra eru svo sterkar að þær eru sameigin&#173;legar gjör&#173;völlu mann&#173;kyni þannig að þær þekkjast í öllum menn&#173;ingar&#173;kimum (eins og til dæmis merki Mc&#173;Donalds, hjarta eða broskall). Tákn eru við&#173;stöðulaust að störfum bakvið vitund fólks, í umhverfi þess og athöfnum. Tákn&#173;fræðin spannar þannig alla þætti í menn&#173;ingarhefðum okkar og á því ekki ein&#173;göngu við um bók&#173;menntir og talmál (þar sem táknin eru hvað greinan&#173;legust), heldur einnig „ómál&#173;vísinda&#173;lega“ hluti eins og tísku, matar&#173;menn&#173;ingu eða kvik&#173;myndir</span><span>.</span><span class="Footnote-reference">1</span><span> Á 21. öld má jafnvel skipta fólki í tvo hópa eftir virkni þeirra hverju sinni – þá sem meðhöndla táknmyndir til að ná mark&#173;miðum sínum (hönnuðir, forritarar, rit&#173;höfundar, lista&#173;menn, stjórnmála&#173;menn, mark&#173;aðs&#173;&#173;fræðingar, auglýs&#173;inga&#173;fólk og fleiri) og þá sem verða fyrir áhrifum þess (hinn almenni neytandi eða við&#173;takandi). Táknmyndir eru ómiss&#173;andi í sam&#173;félagi okkar, þær gera okkur kleift að senda, taka á móti og skilja skila&#173;boð ásamt því að auðga tilveruna í listum og menningu.</span></p>
        <p class="Meginmal">&#160;</p>
        <p class="Meginmal">Þá er vert að skoða aðeins hvað myndmál er. Myndmál er skilgreint sem „beiting máls þannig að lesandi eða áheyrandi skynji eins og myndir innra með sér“<span class="Footnote-reference">2</span>, en þessi skilgreining nær ekki eingöngu yfir talað mál. Enska hug&#173;takið <span class="Skaletur">visual language</span>, sem þýða mætti sem „sjón&#173;rænt mynd&#173;mál“, hefur verið notað um myndmál í þeim skilningi að það eigi við merkingarmiðlun mynd&#173;arinnar sjálfrar.<span class="Footnote-reference">3</span> En hvernig vinnum við úr þessari skynjun, hvernig lesum við myndina – eða með öðrum orðum: Hvernig á hugræn úrvinnsla á myndmáli sér stað?</p>
        <p class="Meginmal">&#160;</p>
        <div class="square floatLeft">
            <p class="Pull-Quote">Líta má á mynd&#173;ræna miðlun sem flutning hug&#173;mynda, hug&#173;taka og upp&#173;lýsinga yfir á form sem hægt er að lesa eða skynja með augunum. </p>
        </div>
        <p class="Meginmal"><span>Ólíkt öðrum táknkerfum eru sjónræn merki eða íkon ekki tjáð munnlega og treysta ekki á hljóð&#173;&#173;kerfi til að kalla fram skiln&#173;ing. Þess í stað verða íkon tákn&#173;myndir hluta, hugtaka eða virkni með því að treysta á hæfni við&#173;takandans til að túlka merk&#173;inguna með þeirri þekkingu sem hann býr yfir. Sú ímynd sem við höfum af fyrirbæri er í raun háð per&#173;sónulegri skynjun okkar á raunveruleikanum út frá reynsluheimi okkar. Tákn getur haft eina merkingu fyrir ákveðinn einstakling en aðra fyrir næsta mann og í ofaná&#173;lag fer merkingin algjörlega eftir samhenginu sem táknin birtast í hverju sinni. Þrátt fyrir að tveir ólíkir einstaklingar sjái sama málverkið eða sömu kvik&#173;myndina er ekki þar með sagt að þeir upplifi sömu hugrenningar&#173;tengslin – eða hafi yfirhöfuð „séð“ sömu hlutina eða atburð&#173;ina. Jafnvel tákn sem eru sammannleg eins og bent var á að framan eru háð reynsluheimi einstak&#173;lingsins þegar kemur að túlkun þeirra. Til dæmis vekur davíðs&#173;stjarnan upp stolt og þjóð&#173;erniskennd meðal zionista en í Palestínu er hún tákn&#173;mynd kúgunar og ofbeldis. Grænn þýðir „af stað“ þegar hann birtist á eftir rauðum – en aðeins svo lengi sem rauður þýðir „stopp“. Tákn&#173;myndir breytast líka í sögu&#173;legu sam&#173;hengi, til dæmis þykir „jesú&#173;fiskurinn“ (ichthys) kristin táknmynd í dag þó að uppruna táknsins í heiðnum sið megi rekja til kynfæra kvenna og formóður&#173;innar.</span><span class="Footnote-reference">4</span><span> Af þessu leiðir að hönnuður byggir verk sín á eigin reynslu og menn&#173;&#173;&#173;ingar&#173;umhverfi – en til að tryggja flutning hug&#173;myndar til viðtakanda verður hann að setja sig í spor viðtak&#173;andans og miða við reynsluheim hans. </span></p>
        <p class="Meginmal">&#160;</p>
        <p class="Meginmal">Táknmyndir geta þannig verið jafn marg&#173;ræðar og sam&#173;félag manna. Kraftur þeirra liggur hvað helst í því að þær bera ekki með sér eina <span class="Skaletur">absolut</span> – eða endanlega og ein&#173;hlíta merkingu heldur eru þær breytilegar og búa yfir aðlögunarhæfni. Kerfiseðli tákna virkar þannig að táknið öðlast merkingu vegna vensla við önnur tákn. Til að kanna tengsl tveggja fyrirbæra þarf því að skoða hvað þau eiga sam&#173;eiginlegt og hvað greinir þau að og tefla þeim fram sem mismunandi en keimlíkum einingum: Fyrirbærum sem tengjast (eru innan sama kerfis) en eru þó andstæð að einhverju leyti<span>.</span><span class="Footnote-reference">5</span> Þannig taka táknmyndir ekki á sig mynd vegna merk&#173;ingar sinnar heldur til að aðgreina sig frá öðrum tákn&#173;myndum, m.ö.o. er engu ein&#173;asta tákni eðlislægt að vísa til ákveðins hlutar eða hugtaks eitt og sér. Til að út&#173;skýra þetta nánar er hægt að benda á að orðin sem við notum til að lýsa tilteknum hlutum í um&#173;hverfi okkar eru ekki þau sömu á ólíkum tungumálum. Það er ekkert sem felst í orðmyndinni „hestur“ sem lýsir hesti, annað en sú merking sem við leggjum í orðið vegna sameiginlegrar menningarhefðar okkar um að „hestur“ tákni hófdýrið hest. Táknmyndir hafa því engan eigin&#173;legan „kjarna“ einar og sér heldur falla þær í kerfi með því að aðgreina sig frá öðrum, eða eins og upphafs&#173;maður táknfræðinnar, franski mál&#173;fræðingurinn Ferdinand de Sauss&#173;ure orðaði það: „Their most precise characteristic is being what the others are not“.<span class="Footnote-reference">6</span> Þetta aðgrein&#173;ing&#173;areðli táknmynda er einmitt það sem veitir þeim merkingu.<span class="Footnote-reference">7</span> Ef við víkjum aftur að sambandi form&#173;gerðar og merkingar og skiptum út „h“ fyrir „pr“ í orðinu „hestur“, verður það þar með að orðinu „prestur“ – bæði form&#173;gerðin (það er uppbygging orðsins) og merking þess breytist. Tákn&#173;myndin hefur þannig tvíhliða eðli og er bæði formgerð og merk&#173;&#173;ing á sama tíma. Rétt eins og tákn&#173;myndir öðlast form með aðgrein&#173;&#173;ingu er það einnig aðgrein&#173;ingin eða mismun&#173;urinn sem ljáir þeim merkingu. Sauss&#173;&#173;&#173;ure kallar táknið sjálft<span class="Skaletur"> táknmynd </span>(e.<span class="Skaletur"> signifier</span>) og merkingu þess<span class="Skaletur"> táknmið</span> (e.<span class="Skaletur"> signified</span>).<span class="Footnote-reference">8</span> Segja má að táknmyndin sé sú hlið tákns sem snýr að upplifun okkar (skynfærin – sjón, heyrn og snertiskyn) og táknmiðið er inntakið, það er að segja til hvers táknið vísar.<span class="Footnote-reference">9</span> Tákn&#173;miðið nær þó aðeins til þeirrar merkingar, hugsunar eða tilfinningar sem í huganum er tengd tákn&#173;myndinni en ekki til fyrir&#173;bærisins sjálfs – eins þótt fyrirbærið sé einmitt hugsun eða tilfinning. Fyrir&#173;bærið sem merkingin vísar til kallast <span class="Skaletur">merkingar&#173;mið</span> (e. <span class="Skaletur">referent</span>) og mikilvægt er að gera greinarmun á því og táknmiðinu. Til dæmis upplifa menn ekki endilega sorg þó þeir skilji merkingu orðsins og viti hvaða til&#173;finningu það táknar.<span class="Footnote-reference">10</span> Reyndar hafði þýski heimspekingurinn Friedrich Nietzsche þegar viðrað slíkar hugmyndir í grein sinni „Um sannleika og lygi í ósið&#173;rænum skiln&#173;ingi“ (1873) þegar hann segir: „Þegar við tölum um tré, liti, snjó og blóm, trúum við því að við vitum eitt&#173;hvað um hlutina sjálfa, en höfum samt ekkert nema mynd&#173;hverf&#173;ingar þeirra og þær samræmast engan veginn upprunalegum eðliseigin&#173;leikum hlutanna<span>.</span><span>“</span><span class="Footnote-reference">11</span> Þegar kemur að sjónrænu myndmáli er opið fyrir túlkun á því hvaða táknmið ákveðin táknmynd vísar á: það er engin algild merking að baki henni. Í tungu&#173;málinu er samband táknmyndar og tákn&#173;miðs <span class="Skaletur">tilviljanakennt</span> (e. <span class="Skaletur">arbitrary</span>), en það er einn mikilvægasti eiginleiki þess þar sem hann gerir málinu kleift að vera óhlut&#173;bundið, meðan samband táknmyndar og táknmiðs er alltaf hlutbundið í sjónrænu myndmáli. Annað atriði sem aðgreinir þessi tvö táknkerfi er að tungumálið byggist upp af merkingarbærum einingum sem er ekki að finna í myndum<span>.</span><span class="Footnote-reference">12</span> Vegna þessara bygg&#173;ingar&#173;eininga málsins verður það lokað kerfi – það er ekki hægt að búa til orð í íslensku sem ekki inniheldur málhljóð sem íslenska hljóðkerfið býr yfir en með hljóðunum sem tilheyra því er hægt að búa til endalaust of orðum og setning&#173;um sem öllum meðlimum hljóðkerfisins er fært að skilja. Hins&#173;vegar er sjónrænu myndmáli engin takmörk sett þar sem það stendur utan við þetta mengi – miðillinn er svo margþættur að aldrei væri hægt að finna minnstu merkingarbæru einingu þess.</p>
        <p class="Meginmal">&#160;</p>
        <p class="Meginmal"><span>Fleiri fræðimenn hafa fjallað um tákn og skipt þeim m.a. í </span><span class="Skaletur">eiginleg tákn</span><span> (t.d. bók&#173;stafir) og </span><span class="Skaletur">íkon</span><span> (líkneski eða pictograms), þar sem er sýnileg líking milli tákns og merk&#173;ingar&#173;miðs. Einnig eru til tákn sem mætti nefna </span><span class="Skaletur">merki </span><span>eða </span><span class="Skaletur">signal</span><span>, (reykur táknar eld o.s.frv.), en þá er orsaka&#173;sam&#173;hengi milli tákn&#173;miðs og táknmyndar. Orðið</span><span class="Skaletur"> symbol</span><span> má síðan nota yfir listræn tákn, þ.e. venjulegt tákn sem hefur fengið sérstaka útvíkkun merkingar vegna notkunar í ákveðnum samböndum, svokallaðan</span><span class="Skaletur"> merkingarauka</span><span>.</span><span class="Footnote-reference">13</span><span> Hönnuðir hugsa oft út frá þessari aðgrein&#173;ingu, þegar sett eru saman íkon fyrir leiðar&#173;kerfi (eins og t.d. skiltin sem segja þér hvar kló&#173;&#173;settin megi finna í Kringlunni) eða lógó fyrir fyrir&#173;tæki – slík merki eru yfirleitt annað&#173;&#173;hvort fíg&#173;úratív og teljast þá til íkona eða abstrakt (merki), en vísa þó yfirleitt í ákveðið hugtak sem er talið lýsandi fyrir gildi viðkomandi við&#173;skiptavinar. Tákn&#173;myndin „héri“ getur verið íkon og þá staðið fyrir héra, t.d. á skilti í dýragarði, en sem merki póstþjónustu má lesa úr henni að hérinn standi fyrir hraða þjónustu.</span></p>
        <p class="Meginmal">&#160;</p>
        <p class="Meginmal">Líta má á myndræna miðlun sem flutning hug&#173;mynda, hugtaka og upplýsinga yfir á form sem hægt er að lesa eða skynja með augunum. Í þessu samhengi er því oft fleygt að „mynd segi meira en þúsund orð“, og að <span class="Skaletur">sjá</span> sé það sama og að <span class="Skaletur">skilja</span>, eitthvað „liggi í augum uppi“ og svo framvegis. Hér reka menn sig þó strax á ákveðna mót&#173;sögn: Á sama tíma og auganu er hampað sem hinu æðsta skilningarviti og fjallað um tengsl þess við þekk&#173;ingu og skilning, má greina neikvætt viðhorf til myndar&#173;innar – þess sem fyrir augað ber. <span class="Skaletur">Myndin </span>er álitin augljós, einföld, yfir&#173;borðsleg og gagnsæ þegar henni er stillt upp við hlið <span class="Skaletur">orðsins</span> sem telst flókið og margrætt, djúpt og krefst lestrarkunnáttu. Við nánari skoðun kemur þó í ljós að rétt eins og talað og ritað mál þá er<span class="Skaletur"> mynd&#173;læsið </span>– það að lesa mynd – menningarlegt fyrirbæri sem hægt er að þjálfa og rækta: Myndlæsi er hæfileiki byggður á reynslu og þjálfun.</p>
        <p class="Meginmal">&#160;</p>
        <p class="Meginmal">Sjálfsmeðvitund um sjónina, augað og ímyndina veitir okkur innsýn í auðugan táknheim sem hefur æ meira vægi í marg&#173;breytileika nútímans. Myndlæsi er háð þekkingu okkar og reynsluheimi, og því er nauðsynlegt að hafa sögulega þekkingu og skilning á táknmyndum. Þannig stendur maður betur að vígi við að túlka sjónrænt áreiti og er á sama tíma margfalt öflugri við að beita því.</p>
    </div>
</body>

</html>
